Шаб-квартирата на НАТО в БиХ заедно с ЮФОР поискаха да бъде уволнен началник-щаба на армията на Република Сръбска генерал Новак Дюкич, тъй като той не е могъл да реагира адекватно на сериозните нарушения в поведението на войници по време на две церемонии по полагане на клетва през април.
На пресконференция в петък (3 юни) командващият силите на НАТО в БиХ бригаден генерал Стивън П. Шук и командващият ЮФОР генерал Дейвид Лийки заявиха, че това поведение е предизвикателство към Дейтънските мирни споразумения, а така също към конституционната лоялност и военния професионализъм на босненско-сръбското военно командване.
В други новини от петък, министърът на комуникациите и транспорта на БиХ Бранко Докич подаде оставка във връзка с обвинения за злоупотреба със служебното положение през 2001 г., когато е заемал поста министър на транспорта на РС.
Докич отриче обвиненията.
Членове на Държавната агенция за разследвания и защита (СИПА) арестуваха четирима босненци в сряда (16 септември) по подозрения в извършване на военни престъпления срещу хърватски цивилни лица през1993 г. в село Трушина.
Предполага се, че четиримата са членове на босненски мюсюлмански части, които са нападнали селото на 16 април 1993 г. и са убили 19 цивилни лица и трима хърватски войници.
Членовете на СИПА са претърсили 17 райони в различни части на страната, за да открият доказателства, свързани с този случай, включително апартамента в Сараево на босненския мюсюлмански военновременен началник на щаба на армията Сефер Халилович.
В сряда (4 август) Висшият военен съвет (ВВС) блокира повишаването в звание на 11 генерали и адмирали, обвинени в участие в планове за сваляне на правителството.
Те са част от група от 102-ма военни офицери в оставка и на активна служба, срещу които бяха издадени заповеди за арест във връзка с подозрения за участие в заговор през 2003 г.
ВВС изпрати на правителството списък с предложените повишения след своето годишно заседание, като изключи имената на 11-те офицери.
Президентът Абдула Гюл одобри списъка.
Според сведенията министър-председателят Реджеп Тайип Ердоган е бил твърдо срещу повишаването в звание на заподозрените генерали.
Командващият на Първа армия генерал Хасан Игсъз, който беше призован да даде показания във връзка с разследването по делото "Ергенекон", не беше повишен на поста началник на сухопътните сили.
Генерал Недждет Йозел, който трябваше да бъде назначен за командващ на 2-ра армия, вместо това беше назначен за командващ на жандармерията.
Командващият на 3-та армия генерал Салдърай Берк, заподозрян по делото "Ергенекон", беше назначен в управлението по подготовка на кадрите и военно строителство на сухопътните сили, вместо да бъде повишен.
Други два висши поста - началник-щаб и командващ на сухопътните сили - са все още вакантни.
Президентът Георги Първанов заяви в понеделник (17 март), че неговата страна няма да изпрати военни части за пряко участие в разоръжаването на Ирак.
Първанов се позова на решението на парламента от 7 февруари, с което бяха дадени пълномощия на правителството да предостави на ръководената от САЩ коалиция само правото да използва българското въздушно пространство и авиационната база до Бургас.
Едновременно с това законодателите ограничиха участието на България само до изпращане на контингент специалисти по химическа защита в съседна на Ирак страна.
Коментарите на Първанов бяха направени след заседанието на Консултативния съвет по национална сигурност.
Според други новини, журналистите от българската телеграфна агенция БТА започнаха стачка в понеделник, с искане за оставката на генералния директор Стоян Чешмеджиев.
Той бе назначен на поста през октомври с решение на парламента.
Турската армия провежда мащабна операция срещу кюрдските терористи в югоизточната част на страната, според източници, цитирани от регионалните медии през уикенда.
Около 15 кюрдски бунтовници са били убити в най-голямата военна акция, проведена срещу Кюрдската работническа партия в Турция от началото на тази година, съобщават източниците.
ЕУФОР е извършила проверки в няколко военни обекта в Хан Пиесак в източната част на Република Сръбска в четвъртък (16 декември), според съобщения в медиите.
Говорител на ЕУФОР потвърди изненадващата акция, като заяви, че подробности ще бъдат съобщени по-късно.
Американският посланик по въпросите на военните престъпления Пиер-Ришар Проспер заяви в сряда, че обвиняемите във военни престъпления Радован Караджич и Ратко Младич трябва да бъдат съдени в Хага, а не в сръбски съдилища, както бе предложено от сръбски официални представители.
Също в сряда говорителката на трибунала на ООН за военни престъпления Флорънс Хартман отрече бившият генерал от армията на босненските сърби Винко Пандурович, чието местопребиваване в Сърбия и евентуално предаване на властите бяха предмет на спекулации, да е бил екстрадиран във вторник в Хага.
Военен хеликоптер се разби в Северна Гърция късно в понеделник (20 февруари).
Загинали са и четиримата души, които са били в него.
Хеликоптерът е бил на нощно учение, когато е изчезнал от екраните на радарите западно от Солун около 40 минути след излитането си от военна база в Александрия.
Степан Поцърня, член на Постоянния военен комитет, заяви в четвъртък (20 ноември), че председателството на БиХ подкрепя възможността за изпращане на миротворци в Ирак въз основа на собствено решение, а не по задължение към международните организации.
Членове на опозицията обаче обвиниха председателството, че прибързва с дебата.
Сеад Авдич от Социалдемократическата партия заяви пред БХТВ 1, че страната трябва да изчака резолюция на ООН, в която да се определи евентуалното участие на БиХ.
Постоянната делегация на ЕС в БиХ заяви, че е недоволна от наскоро одобрените изменения в закона за непрякото данъчно облагане, особено от едно от тях, което предвижда учредяване на нова регионална данъчна служба в Бръчко.
Делегацията твърди, че този ход е в разрез с препоръките, дадени в предварителното проучване на готовността на БиХ за започване на преговори в резултат на положителната оценка на ЕС на данъчните реформи в държавата.
Говорителката на Главната прокуратура Мартина Михордин потвърди във вторник (2 май), че службата й е поискала сваляне на парламентарния имунитет на Бранимир Главаш.
Председателят на парламента Владимир Шекс заяви, че прокурорите са поискали от него да одобри започването на наказателно производство срещу депутата, за когото се твърди, че е следствен за престъпления срещу цивилни сръбски граждани в Осиек през 1991 г.
Главаш отрича обвиненията.
В четвъртък (9 януари) няколко хиляди протестираха в Прищина срещу убийството на бившия военен командир и негови близки.
Тахир Земай, синът му Енис и негов братовчед бяха застреляни в Печ миналата седмица.
Неотдавна Земай свидетелства за обвинението в процеса срещу членове на бившата Армия за освобождение на Косово.
В други новини, косовските сърби ще решат до десет дни дали да прекратят проточилия се бойкот на косовския парламент, заяви Небойша Чович, председател на белградския координационен съвет в Косово.
Парламентарният лидер на коалицията "Завръщане" Драгиша Кръстович зави, че депутатите ще се завърнат само ако бъдат задоволени "някои реалистични изисквания".
Подготвена ли е Сърбия да гледа дела за военни престъпления?
По-рано този месец Белград бе домакин на международна конференция по възможността за разглеждане на дела за военни престъпления в Сърбия.
Докато някои официални представители настояват, че местната съдебна система е подготвена, други изтъкват наличието на политически натиск върху съдилищата и други проблеми.
Съпротивата на сръбския премиер Воислав Кощуница срещу екстрадирането на лица, обвинени във военни престъпления, би могла да лиши Сърбия от възможността да се прехвърлят дела от Хага към Белград.
Заместник-прокурор за военни престъпления в Сърбия Милан Петрович заяви, че според него местната съдебна система е готова и способна да поеме дела, прехвърлени им от Международния наказателен трибунал за бивша Югославия (МНТБЮ).
В реч пред международен форум в Белград по-рано този месец Петрович отбеляза, че сръбските съдилища вече разглеждат дела, отнасящи се до военни престъпления, извършени срещу хървати близо до Вуковар пред 1991 г., срещу мюсюлмани близо до Северин през 1992 г. и срещу косовски албанци близо до Подуево през 1999 г.
"Целта на всички съдебни процеси е да се служи на правосъдието", заяви Петрович.
В реч пред форума юридическият съветник към американското посолство Сам Надзаро призова Сърбия и Хърватия да започнат прилагането на правни регламенти, които предвиждат наказания за отговорността на командира при дела за военни престъпления.
Иван Йованович, представляващ мисията на ОССЕ в Сърбия-Черна гора, изтъкна, че Сърбия е отбелязала голям напредък в юридическата сфера и регионалното сътрудничество.
Той допълни, че въпросът със защитата на свидетелите "ще бъде от решаващо значение при бъдещи процеси за военни престъпления".
Директорът на неправителствения Фонд по хуманитарно право Наташа Кандич каза обаче, че Сърбия все още не е подготвена да гледа дела за военни престъпления.
"Мисля ,че все още има много проблеми в практиката", отбеляза Кандич, като изтъкна, че принципът за отговорностат на командира не е бил прилаган при трите дела за военни престъпления, които досега са били гледани в Сърбия.
"Политическия климат в Сърбия, с който прокурорите трябва да се съобразяват, пречи за това", каза тя.
Освен това перспективата за прехвърляне на дела бе влошена допълнително поради непоследователните отношения на Белград с МНТБЮ.
Изразявайки разочарование от правителството на премиера Воислав Кощуница относно бавния темп на сътрудничество, Вашингтон даде ясно да се разбере, че САЩ няма да подкрепят гледането на дела в Сърбия, докато не бъде отбелязан напредък.
Въпреки това сръбските власти изразиха надежда, че трибуналът щу прехвърли някои дела, включително делата срещу трима армейски офицери, обвинени във военни престъпления, извършени близо до хърватския град Вуковар.
През декември парламентът прие закон, който регламентира правомощията на държавни органи в съдопроизводството срещу лица, обвинени във ввоенни престъпления.
Той позволява използването в сръбски съдилища на доказателствен материал, който преди това е бил представян в МНТБЮ.
В допълнение, законът предвижда пълна защита на свидетелите, ако те дойдат да дадат показания в Сърбия, както и пълния им имунитет от наказателно преследване в Сърбия.
Законът гарантира и правото на представители на МНТБЮ да присъстват на всички фази от процеса пред сръбски съд и да бъдат редовно информирани за хода на делата.
Във вторник (2 декември) прокуратурата повдигна обвинения срещу двама бивши офицери от босненската сръбска армия във връзка с екзекуциите на 23-ма цивилни мюсюлмани по време на конфликта от 1992-1995 г.
Йово Яндрич, на 54 г., и Слободан Пекез, на 51 г., ще отговарят по обвинения в задържане и последващ разстрел на групата, която е включвала жена и деца, в близост до град Яйце на 10 септември 1992 г.
Международна заповед за арест разрешава задържането на двамата.
Те може би се укриват в Сърбия.
Съд в Осло осъди бивш член на хърватските въоръжени сили за извършването на военни престъпления срещу сърби през 1992 г.
Мирсад Репак, на 42 г., живее в Норвегия със семейството си от 1993 г. и е станал гражданин на страната през 2001 г.
Той получи петгодишна присъда в първия процес за военни престъпления в Осло от Втората световна война насам.
Главният прокурор на Трибунала на ООН за военни престъпления Карла дел Понте каза в петък (29 септември), преди срещата си с еврокомисаря по разширяването Оли Рен в Хелзинки, че не е доволна от реализирането на плана за действие на Сърбия за сътрудничество.
Двамата с Рен обсъдиха последните й оценки за това как Белград изпълнява задълженията си към Трибунала, основно условие за възобновяване на преговорите по Споразумението за стабилизация и асоцииране.
Преговорите са замразени от месец май.
В петък (15 юли) сръбски съд осъди четири бивши члена на сръбска паравоенна милиция за убийствата на 16 мюсюлмани през 1992 г.
Жертвите, в това число една жена, са били свалени от автобус в Сърбия, в който са пътували на работа в съседна Босна и Херцеговина.
Те са били измъчвани и след това убити.
Нито едно от телата на жертвите не е намерено, но властите се позовават на снимки, направени от милиционерите.
Двама от обвиняемите получиха съответно 10 и 20 години затвор.
Другите двама - Милан Лукич и Оливер Кръсманович бяха осъдени в тяхно отсъствие на 20 години затвор.
Лукич е също в списъка на трибунала на ООН на най-издирваните заподозрени.
Министрите на отбраната на Албания, Хърватия и Македония подписаха съвместно заявление в Тирана в петък (12 септември), в което потвърждават своя ангажимент да засилят тристранното сътрудничество и регионалната сигурност.
Заявлението също подчертава ролята на САЩ в процеса на тяхната интеграция в НАТО.
По-късно през деня на среща с македонския военен министър Владо Бучковски албанският премиер Фатос Нано осъди действията на въоръжените групи в Македония.
В събота Нано посети Бари, Италия, за да присъства на 67-я панаир Фиера дел Леванте и да се срещне с италианския си колега Силвио Берлускони.
В дневния ред на разговорите са перспективите за влизане на Албания в ЕС и въпросите на регионалната сигурност.
Обвиненият от Хагския трибунал Младен Маркач, който е съден заедно с генералите Иван Чермак и Анте Готовина за военни престъпления срещу сръбски цивилни лица в операция "Буря" през 1995 г., е нарушил правилата за домашен арест, съобщиха хърватските медии в сряда (26 декември).
Появиха се снимки, на които Маркач е на лов за диви мечки през уикенда, заедно с министъра на вътрешните работи Ивица Кирин и други висши официални лица.
Властите обаче твърдят, че снимките всъщност са от преди четири години.
Според съобщения приключващият мандата си президент Степан Месич отново е заявил, че ще отговори с военна сила, ако сърбите в Босна и Херцеговина (БиХ) се опитат да се отцепят.
В коментари, разпространени от местните медии във вторник (9 февруари), Месич е казал, че ще "отреже коридора", свързващ източната и западната част на Република Сръбска, автономната област на босненските сърби.
Лидери на областта предупреждаваха, че може да се опитат да проведат референдум за отделяне от БиХ - ход, който според Месич би предшествал анексирането на областта от Сърбия.
БиХ "трябва да оцелее", каза Месич, добавяйки, че сръбският президент Борис Тадич трябва да подчертае пред народа на БиХ, че "това е тяхната държава и Сараево е нейната столица".
Отхвърляйки внушенията, че неговите коментари представляват по същество подстрекателство към война, той хвърли вината върху "наследниците на четниците и усташите", които планират да разпокъсат БиХ.
Месич официално ще предаде властта следващата седмица на новоизбрания президент Иво Йосипович.
Заместник-началникът на ГЩ Илкер Басбуг заяви в понеделник (6 октомври), че Турция не получава достатъчна международна подкрепа за усилията си в борбата срещу тероризма.
По време на церемония по откриването на Центъра за обучение към Въоръжените сили на Турция по програмата "Партньорство за мир" Басбуг заяви, че Турция представлява от години мишена за терористите и че страната се е опитвала да привлече вниманието на международната общност към опасностите, на които той подлага световната сигурност.
Той призова за по-активно международно сътрудничество при отстраняване на заплахите за глобалната сигурност и за по-стриктни санкции срещу държавите, които откажат да сътрудничат.
Около 60 бази на Кюрдската работническа партия (ПКК) в Северен Ирак бяха унищожени при последната операция на турската армия срещу бунтовниците, съобщи в изявление Генералният щаб на турската армия в петък (18 януари).
Операцията, която бе проведена на 15 януари, бе четвъртата офанзива срещу ПКК след като турският парламент даде залена светлина за операциите в средата на октомври.
Военният комитет на НАТО, който включва постоянните представители на всичките 26 страни членки, пристигна в Косово в сряда (26 октомври), за да оцени ситуацията в провинцията и местните временни институции.
Председателят на комитета генерал Ремон Ено отбеляза, че внимателно ще бъдат прегледани механизмите за сигурност и стабилност в светлината на взетото неотдавна решение на Съвета за сигурност на ООН за започване на преговорите за статута.
Автомобил, в който са пътували четирима косовски сръбски полицаи, е бил обстрелван близо до южния град Качаник.
Никой от полицаите в колата не е бил ранен.
Това е третото нападение срещу сръбски полицаи в района за последните два месеца.
Командващите на СВ на девет балкански страни се споразумяха да засилят военното си сътрудничество.
"Вярвам, че имаме повече общи черти отколкото различия", каза Яшар Буюканът, началник на ГЩ на турската армия.
Военни лидери от балканските страни се договориха в понеделник (7 юли) да проучат възможностите за по-тясно сътрудничество в съвместни военни учения.
Споразумението бе постигнато в края на Втората годишна конференция на командващите на СВ от балканските страни, която събра висшите военни ръководители от Албания, Босна и Херцеговина, България, Гърция, Македония, Черна гора, Румъния, Сърбия и страната домакин на конференцията, Турция.
Всички делим обща история и култура.
Вярвам, че имаме повече общи черти отколкото различия.
"Трябва да работим за нашия общ идеал", заяви пред участниците началникът на ГЩ на турската армия Яшар Буюканът.
Изтъквайки рисковете за сигурността, конфликтите и съперничеството в региона, които застрашават регионалната и глобалната сигурност, Буюканът заяви, че сътрудничеството между военните лидери е най-скорошното, но същевременно и най-значимото усилие за укрепване на сигурността и стабилността в региона.
Първата конференция на балканските началник-щабове се състоя миналата година в Гърция, а конференцията скоро се превърна в ефикасен механизъм за сътрудничество между страните в региона, повечето от които са членки на НАТО.
Буюканът заяви, че интеграцията на държавите от региона в структурите на НАТО и ЕС е основен източник на стабилност в региона.
"Всички ние приветстваме Босна и Херцеговина, Черна гора и Сърбия като партньорки в програмата на НАТО "Партньорство за мир", както и получаването на покани за членство [в НАТО] от Хърватия и Албания", каза той.
"Като военни ние не можем да решаваме проблемите между нашите страни", заяви той пред конференцията.
"Но чрез сътрудничество ние можем да изградим положителна атмосфера [и] да отворим нов прозорец на възможности за политиците да решават проблемите", каза той.
Председателят на Военния комитет на НАТО, италианският адмирал Джампаоло Ди Паола, бе сред гостите на конференцията.
Балканите вече не представляват основна заплаха за сигурността.
"Напротив, регионът започна да допринася за глобалната сигурност", каза той пред конференцията.
"Само преди десет години подобна среща би била просто мечта", каза още той.
Генерал Анри Бантежа, председател на Военния комитет на ЕС, обсъди перспективата на ЕС за региона и заяви, че всички страни в региона се разглеждат като членки на семейството на ЕС.
"Има необходимост от по-нататъшно развитие на диалога и взаимното разбирателство помежду ни", каза той.
Военните лидери на балканските държави се договориха след двудневната среща да разширят още повече сътрудничеството си в преодоляването на предизвикателствата пред сигурността.
Те откроиха важността на работата на групата за координация и двете работни подгрупи, които ще осигурят необходимите механизми за продължаване на конференцията.
Бъдещите стъпки в областта на сътрудничеството ще бъдат общото военно обучение, образованието и ученията между техните въоръжени сили.
Срещата на Конференцията на командващите на СВ от балканските страни през 2009 г. ще се състои в Сърбия.
Президентът Абдула Гюл, премиерът Реджеп Тайип Ердоган и началникът на генералния щаб Яшар Буюканът заявиха в понеделник (8 октомври), че ще продължат борбата срещу тероризма и бунтовниците от Кюрдската работническа партия (ПКК) и ще засилят операциите.
На извънредно заседание в президентския дворец тримата лидери обсъдиха нападенията на ПКК срещу турски военни части, които отнеха живота на най-малко 15 души от уикенда насам.
Според съобщения в местните медии от вторник един от обсъжданите варианти е бил свързан с трансгранична военна операция в Северен Ирак.
Неотдавна Турция и Ирак подписаха споразумение за сътрудничество в борбата срещу тероризма, чиято цел е предприемане на действия срещу бунтовниците от ПКК в Северен Ирак, но споразумението не позволява на военни части да навлизат на иракска територия.
Председателката на Комисията за Югоизточна Европа в Европейския парламент (ЕП) Дорис Пак призова сръбския президент Борис Тадич да изпълни дадените обещания във връзка със сътрудничеството с Трибунала на ООН за военни престъпления.
Г-жа Пак, която участва в проява под надслов "Европейски парламент на младежта" в Нови Сад в неделя (20 май), заяви, че Тадич носи още по-голяма отговорност за сътрудничеството сега, когато той е председател на сръбския Съвет за национална сигурност.
В събота сръбският прокурор за военни престъпления Владимир Вукчевич настоя, че полицейското издирване на укриващия се от правосъдието обвиняем във военни престъпления Ратко Младич миналата седмица не е било показно.
Някои опоненти в парламента се усъмниха в неговата легитимност, тъй като то съвпадна със заседанието за избор на ново правителство.
В понеделник Сърбия отбеляза едновременно Деня на държавността и Деня на армията.
На церемониите държавни представители заявиха, че първостепенна цел на страната е членството в ЕС и "мирното" съхраняване на суверенитета над Косово.
Началникът на генералния щаб на сръбската армия, Милое Милетич (вдясно), сръбският президент Борис Тадич (в средата) и министърът на отбраната Драган Шутановац присъстваха на церемония по отбелязването на Деня на държавността.
Пътят на Сърбия към присъединяването й към съседките си в ЕС е ясен, каза пред насъбралото се множество в Белград премиерът Мирко Цветкович, който дойде да отпразнува Деня на държавността в понеделник (15 февруари).
"Днес никой не поставя под въпрос европейския път на Сърбия, ние се доближаваме все повече до членството в ЕС и връзките със света, които в продължение на години бяха прекъснати, сега се възстановяват", каза Цветкович.
Сърбите излязоха на улицата за да отпразнуват своя Ден на държавността, православния празник Сретение Господне и Деня на армията.
Ден на сръбската държавност на 10 юли 2001 г. в чест на избухването на Първото сръбско въстание на 15 февруари 1804 г. в малкия град Орашац под ръководството на Джордже Петрович Караджорджевич.
На същата дата през 1835 г. в Крагуевац е провъзгласена първата сръбска конституция - Сретенската конституция.
Сръбската армия също чества 15 февруари като свой празник от 2007 г. насам.
Сретение Господне е избран за Ден на армията заради военните победи в Първото сръбско въстание [1804 г. ], открили пътя за създаването на сръбската армия и държава през XIX в.
Датата ознаменува също появата на първите организирани форми на въоръжени сили на бъдещата сръбска държава.
За честването през миналата седмица бяха организирани редица прояви, много от които с едно и също послание: целта на Сърбия е членството в ЕС, както и мирното съхраняване на суверенитета над Косово.
Косово е въпрос на сигурността, който е важен не само за Сърбия, но и за целия регион.
"Ще продължим да се борим неотстъпно за законните си цели пред Международния съд, мирно, търпеливо и упорито", каза Цветкович.
Той добави, че Сърбия иска да стане регионален лидер, роля, която според него е реалистична, предвид потенциала на страната.
Президентът Борис Тадич подчерта ангажимента на правителството в борбата срещу организираната престъпност и призова останалите страни от Югоизточна Европа да се присъединят към усилията на Сърбия.
Всички сили за сигурност в Сърбия ще участват в борбата срещу организираната престъпност.
"Мир с всички - война на организираната престъпност", каза Тадич.
Тадич, който е и главнокомандващ на въоръжените сили, отново подчерта, че до догодина сръбската армия ще бъде платена, напълно професионална войска.
Той обеща да продължи военните реформи въпреки икономическата криза и да приведе армията в съответствие с международните стандарти.
В коментар за сътрудничеството между Сърбия и НАТО Тадич каза, че парламентарната Декларация за военен неутралитет няма да се промени в рамките на мандата на настоящото правителство.
Министърът на отбраната Драган Шутановац изрази задоволство, че армията - редом със Сръбската православна църква - се възприема от гражданите като една от най-благонадеждните национални институции.
"Възстановяването на доверието към въоръжените сили бе една от целите на реформата на системата за сигурност, която ще бъде завършена, щом завърши процесът на професионализация на армията", каза Шутановац.
В сряда (10 септември) сръбският всекидневник "Данас" съобщи, че силите за сигурност в Сърбия и Република Сръбска работят за идентифицирането на членовете на група, която според съобщенията заплашва да убие сръбския прокурор за военни престъпления Владимир Вукчевич.
Неговата канцелария неотдавна е получила 40 писма, съдържащи заплахи, според силите за сигурност.
Властите разследват също така определени текстове, публикувани в пресата, които може да съдържат закодирани съобщения до укриващите се от съда в Хага и по-специално до Ратко Младич.
Според съобщенията посланията дават информация за напредъка на разследването, доколко са се доближили силите за сигурност до Младич и кога той трябва да сменя местонахождението си.
Източници от "Данас" заявяват, че платени реклами и разкази, публикувани в някои от вестниците, са основните средства за вързка между Младич и неговата мрежа.
Вътрешният министър Драган Йочич каза, че борбата с престъпността и осъществяването на пълно сътрудничество с Трибунала на ООН за военни престъпления са негови основни приоритети, наред с продължаването на реформите в министерството, имащи за цел елиминирането на външни влияния.
В неделя (27 май), говорейки на митинг край Белград по повод честването на Деня на полицията, Йочич призна, че сътрудничеството в областта на военните престъпления зависи от информацията, осигурявана от военните и от службите за сигурност.
Той коментира също и скандалните действия на Сръбската радикална партия (СРП) в събота в подкрепа на укриващия се от правосъдието военнопрестъпник Ратко Младич.
Активисти на СРП издигнаха плакати с надписи "Булевард Ратко Младич" на една от белградските улици, наречена на името на убития министър-председател реформатор Зоран Джинджич, както и върху сградата на телевизия Б92.
Полицията не се е намесила, защото според Йочич СРП не е нарушила никакви закони.
Министерството на отбраната съобщи в изявление в петък (25 февруари), че никой от нейните действащи или бивши военни не е участвал в събитията в Либия.
Изявлението бе направено, след като някои арабски и малтийски медии съобщиха, ще сръбски пилоти и наземни екипи са участвали в бомбардировките срещу протестиращите срещу режима на Муамар Кадафи в Триполи и Бенгази.
Представители на няколко НПО от региона представиха в събота (3 юли) в Скопие инициатива за учредяване на регионална комисия за установяване и казване на истината за военните престъпления, извършени в бивша Югославия.
Те заявиха, че комисията трябва да бъде съставена от представители на бившите югославски републики и би трябвало да получи подкрепата на съответните държави.
Лазар Стоянович, ръководител на инициативата в Сърбия, заяви пред участниците, че една от задачите на комисията би трябвало да бъде изготвянето на регистър на жертвите от войните.
Инициативата се подкрепя от около 700 НПО, граждански асоциации и роднини на жертвите от войните.
В изявление от сряда (18 декември), Съветът за сигурност на ООН поиска югославските власти да засилят сътрудничеството с Трибунала на ООН за военни престъпления.
В частност, съветът призова правителството да съдейства за задържането и предаването на обвинените във военни престъпления, 11 от които все още са на свобода.
Сръбският вътрешен министър Душан Михайлович заяви, че полицията е готова да арестува всички обвинени, включително бившия командир на армията Ратко Младич.
Междувременно сръбският премиер Зоран Джинджич отбеляза, че настоящият президент на Сърбия Милан Милутинович трябва да се яви пред Трибунала на ООН след оттеглянето си през януари.
В сряда Джинджич заяви, че проектът за новата сръбска конституция може да бъде представен в парламента не по-рано от средата на годината.
Той също каза, че правителството и парламентът трябва да започнат изработването на документа след приемане на Конституционната харта на новата Югославска федерация.
Противникът на Джинджич - Воислав Кощуница, неотдавна заяви, че неговата Демократическа партия на Сърбия ще подкрепи правителството на Джинджич само ако разговорите по изработването на новата сръбска конституция започнат веднага.
Сръбските прокурори работиха съвместно с хърватските си колеги за събирането на доказателства срещу заподозрените виновници за зверствата, извършени в гранично село.
Ловаш, Хърватия, се намира на границата със Сърбия.
Сръбската полиция потвърди миналата седмица, че е задържала 12 души, заподозрени в участие в зверства, извършени в хърватското село Ловаш през октомври и ноември 1991 г.
Сред тях са четирима членове на бившата Югославска народна армия, четирима членове на местните сръбски сили за териториална отбрана и четирима бойци доброволци, принадлежащи към военизиран отряд, наречен "Душан Велики".
Смята се, че задържаните на 30 май заподозрени са участвали в измъчване, нечовешко отношение и убийство на 70 цивилни в селото, което се намира недалеч от границата със Сърбия.
По онова време сръбските сили са контролирали района.
След като арестите бяха огласени, сръбската национална телевизия излъчи хърватски телевизионен материал, който показва оцелели свидетели на случилото се.
Един от селяните, Ивица Муич, разказва как заедно с другите е бил накаран да навлезе в минно поле, където е бил тежко ранен.
Трябваше да се държим за ръце и да влезем в онази нива с детелина.
Когато видяхме мините, спряхме, но някой скочи върху нас, ние паднахме и се чуха взривове.
Те стреляха по нас и в гръб.
"Хората лежаха там, някои мъртви, други ранени", спомня си той.
Според Сръбската прокуратура за военни престъпления по делото се работи от две години.
По указания на прокурора по делото са работили сръбската полиция, Службата за разкриване на военни престъпления към вътрешното министерство и Агенцията за военна сигурност, които заедно са разпитали 50 души.
Властите заявиха още, че доказателствата са били събирани с помощта на Хърватската държавна прокуратура.
Срещу някои от заподозрените вече са повдигнати обвинения в Хърватия.
Александър Костич, ръководител на Службата за разкриване на военни престъпления, заяви пред белградските медии, че операцията е в ход и се очакват още арести.
За престъпленията в Ловаш се спомена в съдебния процес срещу бившия югославски президент Слободан Милошевич в Хага.
Свидетел под закрила обясни как сръбските сили заставили група цивилни граждани да влязат в минно поле, при което загинали 20 души.
Белградският съд за военни престъпления в момента разглежда делата на подсъдими, обвинени в убийството на около 200 хърватски цивилни във Вуковар, недалеч от Ловаш, през ноември 1991 г.
В ход са и дела срещу лица, обвинени в убийства на мюсюлмани в Зворник, избиването на група етнически албанци в Косово през 1999 г. и убийството на братята Битичи - американски граждани, родени в Албания - които също са били убити през 1999 г.
Учението на НАТО под кодово название "Кооператив Кий -2003" започва в понеделник (1 септември) на военна база в Пловдив.
България е домакин на такова учение за втори път след 2001 година.
Осем държави-членки на НАТО участват в учението заедно с шест-държави, поканени за членство, включително България и Румъния, както и шест държави-партньори, сред които Хърватия и Македония.
Българският президент Георги Първанов поиска от парламента да приеме бързо изменения в законодателството за борба срещу престъпността.
Признавайки, че приемането на поправките няма да бъде лесно и вероятно ще предизвика продължителен дебат, той призова законодателите да осигурят приоритетно място в работата си за предлаганите изменения.
Съдът за военни престъпления в Белград осъди деветима бивши бунтовници косовски албанци за военни престъпления срещу сръбски цивилни лица, извършени през лятото на 1999 г.
Деветимата членове на Гнилянската група от Армията за освобождение на Косово бяха осъдени в петък (21 януари) на общо 101 години затвор.
Те бяха признати за виновни за убийството на 80 сърби и неалбанци и за незаконното задържане на повече от 150 цивилни лица в Гниляне между юни и септември.
Министърът на отбраната Пандели Майко обяви в събота (9 август), че няма да участва в предстоящата регионална конференция по сигурността в Черна Гора.
Това ще бъде в знак на протест срещу решението на Сърбия да приеме конституция, която определя Косово като част от сръбската територия.
Майко изрази опасенията си, че този факт може да доведе до нова дестабилизация на Балканите и в крайна сметка да остави Сърбия-Черна Гора, Косово и Албания извън европейските структури.
Началникът на ГЩ на българската армия генерал Никола Колев призова за създаване на нова гвардейска служба, която да подпомага местните власти да се справят с кризи и природни бедствия.
На среща с кмета на Сливен Йордан Лечков Колев предложи идеята да бъде включена в законопроекта за управление на невоенните кризи, който се очаква да мине през парламента в скоро време.
Той каза, че новата структура би могла да включва военни от запаса, както и бивши армейски служители, съкратени в рамките на военната реформа.
Македонската армия ще стане професионална от октомври, когато се уволни и последния набор от срочнослужещи.
Така страната ще стане първата в Западните Балкани, която ще премахне изискването за военна служба.
Македонската армия ще бъде първата в региона, която ще се състои изцяло от професионални войници.
Македонската армия (АРМ) ще стане първата армия в Западните Балкани, която ще премахне задължителната военна служба и в която ще служат само професионални военнослужещи и доброволци, съгласно нов план, обявен по-рано този месец.
Задължителната служба се премахва, а последния набор от срочнослужещи постъпи през април.
Тяхната военна служба ще завърши през октомври.
Промените са част от цялостна стратегия за реформа в отбраната, целяща изграждането на малка, гъвкава и добре оборудвана армия, която да може да реагира на новите асиметрични заплахи срещу сигурността и да взема участие в международни мироподдържащи мисии.
"За АРМ и министерството на отбраната това означава изоставяне на непрофесионалния модел и въвеждане на модел, отговарящ на стандартите на НАТО", каза пред репортери министърът на отбраната Йован Манасиевски.
Той каза, че стъпките се предприемат предсрочно и са в резултат на напредъка на реформата в отбраната.
Личният състав на професионалната армия ще бъде допълнен от военнослужещи, които ще се записват в армията като доброволци.
Доброволците ще преминават тримесечно обучение и на най-обещаващите от тях ще бъде разрешено да служат като професионални войници.
За доброволна военна служба ще имат право да се записват мъже и жени на възраст под 26 години.
"По-рано около 13000 младежи бяха задължени да отбиват военна служба", каза Манасиевски.
С новия модел ще се освободят допълнителни ресурси, които ще бъдат добре дошли за професионалната армия и за модернизирането на армията.
Същевременно младите хора ще се освободят от едно сериозно задължение.
Министерството също така прекратява възможността за гражданска служба като алтернатива на военната служба.
Според Манасиевски тя не е дала резултати, а е увеличила разходите.
Прекратяването на наборната система бе обсъдено на заседание на Националния съвет за сигурност преди година.
Службата на Върховния представител (СВП) приветства заявлението на премиера Аднан Терзич в петък (22 октомври), че правителството е готово да замрази авоарите на обвинените във военни престъпления лица в изпълнение на искането на ЕС.
По-късно същия ден говорителят на правителството на Република Сръбска (РС) Горан Радивояч каза, че кабинетът ще приеме мерки в рамките на общността.
Според съобщенията, в съседна Хърватия правителството също е приело решение за изпълнение на искането на Брюксел.
Също в петък председателят на президентството на БиХ Сюлейман Тихич се срещна с посланика на САЩ в БиХ Дъглъс Макелхани.
След срещата Тихич съобщи, че двете страни са се договорили, че САЩ ще задържат военната база в Орао след изтичането на мандата на ЕсФОР през декември.
Той също така каза, че Вашингтон подкрепя предложението на БиХ да разположи сапьорско подразделение в Ирак.
Турски самолет и гръцки F-16 се блъснаха в спорно въздушно пространство във вторник (23 май).
Катастрофата е станала, когато два гръцки самолета са се опитали да засекат два турски самолета над Егейско море.
Турският пилот е бил качен на търговски кораб и с хеликоптер е бил откаран в турската база.
Гръцкият пилот все още се издирва.
Гръцкият външен министър Дора Бакоянис и турският й колега Абдула Гюл побързаха да заявят, че инцидентът не трябва да се отразява на двустранните отношения.
Началник-щабовете на армиите на двете страни бяха единодушни, че трябва да се установи пряка телефонна връзка между съответните въздушни бази на Егейско море, за да се предотвратят бъдещи рисковани прихващания.
Гръцките и турски военни самолети често се засичат над Егейско море.
Натурализирана американска гражданка стана първата жена, осъдена в БиХ за военни престъпления.
Расема Ханданович се съгласи да свидетелства срещу членове на армията на БиХ срещу по-малка присъда.
За пръв път жена бе осъдена за военни престъпления в Босна и Херцеговина (БиХ), за убийства на хърватски цивилни лица и военнопленници по време на нападение в село Трусина в южната част на страната през април 1993 г.
Расема Ханданович бе осъдена в понеделник (30 април) на пет и половина години затвор в замяна на съгласието й да свидетелства срещу шестима други членове на специалната част "Зулфикар" на армията на БиХ, която извършила нападението.
Ханданович, 39-годишна, е натурализирана американска гражданка, която бе арестувана в Орегон и екстрадирана в БиХ, за да бъде съдена за престъпланията.
Общо 18 хърватски цивилни и четирима военнопленници са били убити при нападението, при което Ханданович бе обвинена в участие във взвода, извършил екзекуцията.
Присъдата й хвърля нова светлина върху ролята на жените в конфликта.
Мирко Зеленика, председател на Асоциацията на хърватските военнопленници, каза за SETimes, че присъдата е стъпка напред в разкриването на цялата истина за случилото се по време на войната в БиХ.
Добре е, че се е явила свидетелка, готова да сътрудничи, което ще помогне за осъждането на други престъпници, но не е добре, че [този процес] продължава вече 18 години.
Екипът, който бе обвинен за Трусина, бе отговорен за всички военни лагери в Херцеговина, през които са преминали повече от 3 500 хърватски цивилни лица по време на войната.
"Аз бях военнопленник в продължение на две години и наблюдавах тази жена и колегите й всеки ден", каза Зеленика.
Получихма потвърждение от прокуратурата на БиХ, че обвинителният акт ще включи и всички военни престъпления, извършени във военните лагери.
Друга жена, заподозряна в извършване на военни престъпления през 1990-те години в БиХ, Азра Башич, също бе арестувана в САЩ.
Съдебната система на БиХ я обвини в извършване на военни престъпления срещу сръбски цивилни лица във военен лагер близо до град Дервента.
Башич заяви пред голямо съдебно жури в Кентъки, където тя бе арестувана през март 2011 г., че не иска да бъде съдена в БиХ.
Сега се води съдебен процес срещу други две жени в съд за военни престъпления на БиХ в Сараево.
Албина Терзич, 40-годишна и Марина Грубиш-Фейзич, 44-годишна, са бивши членове на хърватските сили.
В Сърбия местен съд в Белград осъди Нада Калаба на девет години затвор през 2009 г. за участие в клането през 1991 г. в град Вуковар в източната част на Хърватия.
Бранко Тодорович, председател на Хелзинкския комитет на РС, каза, че осъждането на Ханданович е доказателство, че всяка социална група е извършвала ужасни престъпления по време на войната в БиХ.
Чудовищният характер на тази война се илюстрира от факта, че престъпления са били извършвани от всички.
Нека ви напомня за случая на Моника Симонович, която неотдавна бе арестувана за военни престъпления, [които, както се твърди, тя е извършила, когато] е била на 15 години.
Военни престъпления са били извършвани и от малолетни.
"Следователно, по мое мнение това е била най-позорната война в близката ни история", каза Тодорович за SETimes.
Единствената друга жена от БиХ, която бе осъдена за военни престъпления по време на войната бе Биляна Плавшич, бивш президент на Република Сръбска, която бе призната за виновна в преследване и престъпления срещу човечеството от Хагския трибунал на ООН за военни престъпления за бивша Югославия.
Плавшич бе осъдена през 2003 г. на 11 години затвор и бе освободена, след като излежа две трети от присъдата.
Турция и Пакистан обсъждат съвместни производства в отбранителната индустрия, гласят съобщенията в петък (14 май) след среща между пакистанския военен министър Рао Сикандар Икбал и турския посланик в Исламабад Х. Кемал Гюр.
Едно от възможните съвместни предприятия ще бъде за производство на военни камиони БМС.
Очаква се прокуратурата за военни престъпления да реши в понеделник (2 август) дали да обжалва решението на лондонския съд за освобождаване на бившия член на председателството на Босна и Херцеговина Еюп Ганич.
Миналата седмица съдът отхвърли искането на Сърбия за екстрадиция, обосновавайки се, че обвиненията срещу Ганич може да са били политически мотивирани.
Прокурорът за военни престъпления Владимир Вукчевич каза, че в понеделник неговата служба ще проведе разговор чрез видеоконферентна връзка с британската прокуратура и ще реши как да процедира по-нататък.
В сряда (24 февруари) Германия отхвърли обвиненията на гръцкия заместник министър-председател Теодорос Пангалос, който заяви, че Берлин не е компенсирал адекватно Атина за нацистката окупация през Втората световна война.
Германското външно министерство заяви, че Берлин е предоставил на Атина помощи, възлизащи на милиарди евро.
В интервю за "Би Би Си Уърлд Сървис" Пангалос разкритикува отношението на Германия към сегашната финансова криза в Гърция, заявявайки, че Атина така и никога не е получила адекватно обезщетение за последиците от нацисткото нахлуване през 1941 г.
Пангалос добави, че след окупацията златният и валутният резерв на Гърция са били конфискувани от германските войски и никога не са били върнати.
В отговор говорителят на германското външно министерство Андреас Пешке каза, че повдигането на този въпрос от миналото няма да помогне на Гърция да се справи със сегашните си проблеми.
Парламентът одобри в четвъртък (4 октомври) предложението на правителството за премахване на задължителната военната служба от 1 януари 2008 г.
Първоначалният план беше за преминаване към изцяло професионална армия през 2010 г., но министерството на отбраната настоя това да стане по-рано, за да се увеличат шансовете на страната да се присъедини към НАТО по време на срещата на високо равнище през април 2008 г. в Букурещ.
ЕсФОР разпитаха босненския сърбин Милован Белица в събота (15 май), за когото се предполага, че помага на обвинени във военни престъпления.
Арестуван в петък в Соколац, Белица е считан за един от най-близките съюзници на Радован Караджич.
През март върховният представител на международната общност Пади Ашдаун му наложи забрана да заема държавна или изборна длъжност.
Според говорителя на ЕсФОР Робърт Лапрезе местонахождението на Белица се държи в тайна по съображения за сигурност.
В други новини, правителството на Република Сръбска освободи от длъжност Драган Лукач, началник на отдела за специални операции в полицията, чиито служители убиха гражданин по време на операция за залавяне на военнопрестъпници.
Лукач тогава заяви, че ще спре този род операции, ако полицията не получи подкрепата на всички институции в Република Сръбска.
Представителството на ПРООН обяви междувременно, че Канада е предоставила безвъзмездно 3.3 млн. долара за усилията на БиХ за обезвреждане на пехотните мини.
Средствата ще бъдат използвани за прочистване на райони с изключителна важност за икономическото развитие на страната.
Канада досега е предоставила 8 млн. долара за премахване на пехотните мини в БиХ.
В събота (21 декември), министърът на отбраната Владо Бучковски и неговият албански колега Пандели Майко подписаха в Скопие Меморандум за разбирателство в областта на военното сътрудничество между двете страни.
Те обсъдиха и план за провеждане на редовни срещи между експерти, военни командири и началник-щабовете на армиите.
В дневния ред бяха включени и перспективите за членство в НАТО.
В петък Албания и Гърция откриха трети гранично-пропускателен пункт, който е бил затворен след започването на Втората световна война.
Неговото възстановяване има повече символично значение, тъй като не се очаква да намали огромните опашки на границата.
Правителството заяви в писмо до ЕС, публикувано в четвъртък (17 февруари), че ще направи всичко по силите си да подобри сътрудничеството с Трибунала на ООН, макар и да се въздържа от обещанието да залови и екстрадира генерала в оставка Анте Готовина.
Писмото дойде в отговор на поредица от предупреждения, направени от високопоставени представители на ЕС.
Натискът се засили допълнително в четвъртък, когато полският външен министър Адам Ротфелд се срещна с главния прокурор на Трибунала за военни престъпления Карла дел Понте.
По-късно той каза, че ЕС няма да започне присъединителни преговори с Хърватия, ако Готовина не бъде предаден на Трибунала до 17 март.
Колинда Грабар-Китарович се закле като министър на външните работи и европейските въпроси в четвъртък.
Тя бе избрана в парламента през 2003 г. и стана министър на европейските въпроси същата година.
След оставката на бившия външен министър Миомир Жужул и решението на премиера Иво Санадер да слее министерствата на външните работи и на европейските въпроси Грабар-Китарович бе избрана да заеме новата комбинирана длъжност.
Парламентът одобри в четвъртък и други промени в кабинета.
Невен Любичич бе назначен за здравен министър, а Дамир Поланчеч - за заместник-премиер, отговарящ за икономическата политика.
Във вторник (12 януари) полицията арестува шведски гражданин, заподозрян в извършването на военни престъпления по време на конфликта в Босна и Херцеговина (БиХ) от 1992-1995 г.
Според твърденията 43-годишният мъж е извършил престъпления срещу сръбски цивилни граждани, докато е бил охрана на пленнически лагер в БиХ в периода от май до август 1992 г.
Прокуратурата за военни престъпления призова в четвъртък (17 юли) за разследване на 28 косовски албанци, членували някога в "Армията за освобождение на Косово" (АОК).
Един от тях - Фатмир Лимай - бе оправдан от Трибунала за военни престъпления в Хага през 2005 г.
Всичките 28 според твърденията са извършили военни престъпления срещу 35 сръбски и албански цивилни граждани в общините Липлян, Стимле и Глоговац в Централно Косово между юни и октомври 1998 г.
Прокурорите твърдят, че всички жертви, 22 от които по-късно са били убити, са били незаконно държани в плен, макар че по време на делото срещу Лимай в Хага тези престъпления не бяха споменати.
Командващият щаба на НАТО в БиХ бригаден генерал Стивън Шук изчисли, че мрежата за поддържане на обвиняеми във военни престъпления в БиХ струва около 128 млн. евро всяка година.
В интервю, публикувано в сряда (13 април) от всекидневника Дневни аваз, Шук подчерта, че средствата, изразходвани, за да се помогне на Радован Караджич да се укрива от правосъдието, са откраднати от данъкоплатците в Република Сръбска и от програми, които целят подобряване на техния живот.
Държавната гранична служба на БиХ (SBS) с подкрепата на части от EUFOR извърши в понеделник вероятно най-голямата конфискация на наркотици в БиХ.
Според официални представители SBS са открили 27 кг хероин при обиск на автомобил близо до Павловица Мост.
Според ръководителя на Отдела за операции и управление на кризисни ситуации на НАТО, Робърт Сери, председателят на Постоянният комитет по военните въпроси на БиХ (ПКВВ) ще присъства на заседанията на централното правителство през следващата година.
В изявление във вторник (17 декември) той добави, че тази идея е предложена от Генералния секретар на НАТО Джордж Робъртсън в писмо до властите на БиХ по-рано тази година.
Председателят на ПКВВ ще присъства на сесията, но няма да гласува.
Бившият офицер от армията на Република Сръбска Саша Бадняр бе арестуван в Белград по обвинения, че е помагал на издирвания за военни престъпления Ратко Младич да се укрива.
В сряда (8 февруари) адвокатът му потвърди, че Бадняр е бил задържан по-рано през седмицата.
Бившият офицер от РС Йово Джого бе арестуван в Сърбия по подобни обвинения по-рано този месец.
Също в сряда Държавната агенция за разследване и охрана на БиХ задържа родения в Мароко Саид Омер Атмани, на 40 г., по заповед на Министерството на сигурността на БиХ.
Атмани е получил босненско гражданство по време на вълната от предизвикалите спорове решения за натурализация, взети след края на конфликта в страната.
Управляващата Партия на справедливостта и развитието (ПСР) реши във вторник (9 октомври) да поиска разрешение от парламента за военна операция в Ирак след неотдавнашните атаки срещу турски военни части от страна на членове на Кюрдската работническа партия (ПКК).
Решението бе взето по време на среща на партийни лидери и премиера Реджеп Тайип Ердоган.
При засади на ПКК от уикенда насам бяха убити най-малко 15 турски войници.
Както Съединените щати, така и кюрдското регионално правителство в Северен Ирак призоваха Анкара да се въздържа от подобни действия.
Служители на Държавната агенция за разследване и охрана (ДАРО) арестуваха в сряда (4 ноември) бивш босненски мюсюлмански командир, заподозрян във военни престъпления срещу цивилни, извършени по време конфликта в страната в периода 1992-1995 г.
Нихад Бояджич, заместник-командир на специална част на оглавяваната от мюсюлманите армия, известна под името "Зулфикар", беше задържан в Сараево.
Той е заподозрян в убийството на 22-ма хървати - 19 цивилни и трима войници - през април 1993 г., по време на нападение срещу село Трусина.
Четирима други души, включително две деца, са били ранени при нападението.
През септември четирима босненски мюсюлмани бяха арестувани по същите обвинения.
Също в сряда екип на МВФ пристигна в Сараево за първи преглед по изпълнението на стендбай споразумението за 1,2 милиарда евро.
БиХ е изтеглила 202 милиона евро по първия транш от заема и се надява да получи други 100 милиона евро до края на годината.
Държавният радио- и телевизионен канал Си Уай Би Си предаде в неделя (29 ноември), че Великобритания понижава статута на една от двете си военни бази в Кипър.
Според репортажа няколкостотин военнослужещи от базата "Декелия" в Ларнака са се завърнали във Великобритания, а друга по-малка група е била прехвърлена във втората британска база в Кипър, в Акротири.
В репортажа се цитират източници от британската армия и кипърското правителство.
Решението за съкращаване на числеността според репортажа е било продиктувано от икономически причини и съображения за сигурност.
Камарата на Сараево за военни престъпления осъди босненски сърбин в петък (24 август) на 12 години затвор за ролята му в етническото прочистване по време на конфликта през 1992-1995 г.
Бившият полицай Ненад Танаскович бе признат за виновен за прогонването на мюсюлмани от домовете им, за разделяне на мъже от съпругите им и за това, че лично е подпалил най-малко две къщи.
Нападенията, в които Танаскович е участвал, са станали в района на Вишеград.
Повечето от мюсюлманите, арестувани от босненските сръбски сили, са били убити, като по-късно останките им са били открити в масови гробове.
Роднините на жертвите и правозащитни групи изразиха разочарованието си от леката, според тях, присъда.
Представителка на "Жени, жертви на войната", бе цитирана да казва, че Танаскович вероятно е извършил много по-тежки престъпления, но прокурорите не са успели да ги разследват както трябва и не са призовали всички свидетели.
Гармания дари 28 военни транспортни средства на обща стойност 150 000 евро на Албания на специална церемония в петък (1 декември).
Германският посланик в Тирана Ханс Петер Анен и заместник-министърът на отбраната на Албания Зана Ксука описаха дарението като признак за твърдата подкрепа на Германия за евроатлантическите аспирации на Албания.
Председателят на унгарския парламент Каталин Сили отправи подобно послание на подкрепа в петък по време на посещението си в Тирана.
Тя отбеляза положителните сигнали, свързани с евроатлантическата кандидатура на Албания, включително подписването на Споразумението за стабилизации и асоцииране с ЕС по-рано тази година и наскоро получената похвала за страната на срещата на върха на НАТО в Рига.
България пое от Украйна командването на оперативната група за Черноморското военно сътрудничество в сряда (6 август).
Официалната церемония се състоя в бургаската военноморска база и на нея присъстваха българският външен министър Соломон Паси, министърът на отбраната Николай Свинаров, началникът на ГЩ на армията ген. Никола Колев и началникът на Главния щаб на военноморските сили контраадмирал Емил Люцканов.
Съдът във Вуковар започна гледането на делото срещу осем хърватски сърби, обвинени в убийства и изтезания на хърватски цивилни в село Борово Село през 1991 г.
Обвиняемите са били членове на сръбската милиция по времето, когато са били извършени зверствата.
Трима от тях ще бъдат съдени задочно.
Другите петима заподозрени, задържани през март 2003 г., се обявиха за невинни.
В друг хърватски процес, съдът в областта Сишак прекрати следствието срещу трима бивши членове на хърватската армия - Синиша Мадзуран, Владо Йосич и Владо Бозука.
Тадич: Реформата на югославската армия може да бъде завършена до 2010 г.
В изявление в четвъртък (24 април) федералният министър на отбраната Борислав Тадич отбеляза, че реформите в югославската армия могат да бъдат завършени до 2010 г.
Тадич изрази увереността си, че армията е готова за започване на радикално преустройство и добави, че ще призове международните организации да доставят техническа и финансова помощ.
Една 50-хилядна армия е за предпочитане пред сегашната 78-хилядна, каза той.
Във друга връзка, Тадич заяви, че е в ход следствието за изясняване дали отделни държавни служители са закриляли босненско-сръбския командир Ратко Младич.
Той каза, че международната общност настоява за пълна яснота по въпроса.
Премиерът Реджеп Тайип Ердоган отхвърли в неделя (27 декември) твърдения за съществуването на напрежение между правителството и армията.
Изявлението бе направено, след като държавни прокурори, разследващи заговор за убийство срещу вицепремиера Бюлент Аринч, претърсиха за втори път военнен офис.
Разследването доведе до арестуването на осем офицери от турската армия.
"Никой няма полза, ако съществува проблем между институциите", заяви Ердоган на бизнес форум в неделя.
Цяла една институция не трябва да бъде обвинявана за грешки на някои нива.
"Никой няма право да вреди на мира в страната чрез слухове и твърдения", добави той.
Националният съвет за сигурност (МГК) заседава в Анкара в четвъртък (28 декември) и обсъди кандидатурата на страната за членство в ЕС и тероризма.
След това високопоставени цивилни и военни служители направиха изявление, в което потвърдиха ангажираността на Турция към интеграция в ЕС и към осъществяване на набелязаните реформи.
МГК обаче поддържа, че Турция е права по отношение на Кипър.
МГК обвини ЕС, че налага критерии на Турция, които не са били прилагани към предишните страни-кандидатки.
Спорът за отваряне на турските летища и пристанища за Кипър накара ЕС да прекрати преговорите по някои глави от присъединителните преговори с Турция.
Турция ще заеме 5,5 милиарда долара от международните пазари през 2007 г. в сравнение с 5,9 милиарда долара през тази година, се казва в съобщение в четвъртък.
Министърът на икономиката Али Бабакан заяви, че борбата с инфлацията ще продължи да бъде главната цел на правителството, въпреки факта, че и парламентарните и президентските избори са насрочени за следващата година.
Правителството одобри в понеделник (9 юни) закон, който дава амнистия на наборници, които са избегнали военната си служба след 1992 година.
Говорителят на правителството Сашо Чолаковски обясни, че законът е част от усилията на правителството да стимулира интеграцията на различните сектори на обществото.Той посочи, че законът се прилага по отношение на 15,000 души, които не са постъпили в армията през последните 11 години.
Председателят на парламента Никола Поповски заяви, че желае да създаде полицейски сили за охрана на парламента.
Той посочи, че специалният отряд ще подобри сигурността на националното събрание, практика, позната и в други държави.
Главният прокурор на Македония Александър Пърчевски обяви в сряда (19 февруари), че страната ще приеме закон за сътрудничество с международния трибунал за военни престъпления.
Изявлението бе направено след срещата му с главния прокурор на ООН Карла дел Понте.
Македония обеща да сътрудничи на трибунала на ООН за военни престъпления при разследване на жестокостите, извършени по време на конфликта в страната през 2001 г.
В сряда (19 февруари) главният прокурор на ООН по военните престъпления Карла дел Понте разговаря с главния прокурор на Македония Александър Пърчевски.
След срещата Пърчевски заяви, че двамата са намерили за необходимо приемането на нов закон за сътрудничество с Хагския трибунал.
Всяко нарушение на човешките права е подсъдно и виновниците трябва да бъдат наказани.
Прокуратурата се ангажира с приемането на законопроект за сътрудничество с Хагския трибунал.
"След влизането му в сила, македонските съдебни власти ще могат да оказват съдействие на трибунала без проблеми", заяви Пърчевски.
Той обеща също неговата администрация да работи съвместно с трибунала на ООН за идентифицирането на всички случаи на възможни военни престъпления, извършени по време на шестмесечния конфликт преди две години.
Завеждането на нови дела засега не е обсъждано, каза Пърчевски.
В момента трибуналът на ООН води следствие по пет дела за извършени жестокости в Македония.
Дел Понте обаче отказа да разкрие подробности, включително кои са обвиняемите, до завършване на следствения процес.
"Радвам се да чуя уверенията за пълно сътрудничество, то може да ни бъде от голяма помощ за приключване на воденото от нас разследване", заяви тя пред репортерите след срещата си с Пърчевски.
В отговор на репортерски въпрос Пърчевски обясни, че с дел Понте са обсъдили накратко същността на закона за амнистията, приет след края на конфликта.
Трудностите, които срещат държавните институции при прилагането на този закон, са резултат от неговото прибързано приемане и липсата на консултации с правни експерти в процеса на създаване на законопроекта, каза той.
Дел Понте пристигна за двудневното си посещение в Скопие във вторник следобяд.
Пътуването до Македония е част от обиколката й на Балканите, включваща Сърбия и Черна гора.
"Посещението ми има за цел подобряване на сътрудничеството между Македония и трибунала", заяви тя при пристигането си на летището в Скопие.
Освен с Пърчевски, дел Понте се срещна и с македонския премиер Бранко Цървенковски, министъра на вътрешните работи Хари Костов, министъра на правосъдието Исмаил Дардища, както и с представители на външното министерство.
В сряда тя замина за Косово, за да разговаря с представители на ЮНМИК.
Ръководените от НАТО умиротворителни сили в Босна и Херцеговина (БиХ) и в Косово ще започнат неколкомесечни учения във вторник (26 август), съобщиха от КФОР.
Над 6500 войници от страни-членки на НАТО ще участват в годишните учения, чиято цел е да се проверят способностите за бързо реагиране и интервенция на силите на Алианса.
В други новини, военнослужещи в СФОР, работещи съвместно с армията на Република Сръбска, откриха незаконен склад на оръжия недалеч от Босанска Градишка, се казва в съобщение от събота.
Оръжията са транспортирани за съхранение в склад на СФОР.
По силата на ново постановление лица, чиито убеждения не им позволяват да постъпят във въоръжените сили, ще имат възможност да отбият своя дълг чрез алтернативна служба.
Постановление, което създава алтернативна военна служба в Сърбия-Черна Гора, ще влезе в сила от 15 октомври.
Министерският съвет прие това решение във връзка с двугодишния срок, поставен от Съвет на Европа ( СЕ), към който Сърбия-Черна Гора се присъедини по-рано тази година.
Постановлението ще бъде в сила, докато не се приеме нов закон, най-вероятно през 2004 година.
Лицата, които поради своите убеждения не могат да постъпят във въоръжените сили, ще имат сега възможност да отбият дълга си, като работят за здравни организации, заведения за хора с увреждания или други държавни или обществени организации, определени от министъра на отбраната.
Постановлението обаче не удовлетворява напълно международните стандарти.
Съветът на Европа препоръчва алтернативната и редовната военна служби да бъдат синхронизирани, но според постановлението лицата, които по силата на убежденията си не постъпват във въоръжените сили, ще трябва да служат 13 месеца, докато онези, които постъпват в армията - само девет.
От около 33,000 военнослужещи в армията на Сърбия-Черна Гора само 44 наборници са отказали досега да постъпят във въоръжените сили.
Военните органи заявяват, че по тяхно мнение въвеждането на алтернативната служба няма да повлияе отрицателно на нуждата от наборници.
Според армейски източници броят на лицата, предпочитащи алтернативната служба, е нараснал леко през последните няколко години, но продължава да представлява малък процент от онези, които са длъжни да отбият военната си служба.
Според новата система молбите за алтернативна служба няма да се приемат автоматично.
Разрешенията ще бъдат давани от специални комисии, назначавани от министъра на отбраната.
Комисията ще включва психолог, теолог, лекар и двама представители на армията.
Целта им ще бъде да проверят искреността на убежденията на съответното лице.
Например те ще проучват дали наборникът наистина принадлежи към религиозна общност, която забранява носенето или използването на оръжие или дали той има непоносимост към оръжията.
Това ще се констатира чрез проверка дали някога лицето е подавало молба за разрешително за притежание на оръжие.
Според неговите предпочитания наборникът може са бъде изпратен да служи в цивилна институция.
Той ще има статут на цивилен, като поема задължението да следва правилника за работа на институцията, към която е разпределен.
Босна и Херцеговина (БиХ) и Македония подписаха договор за двустранно военно сътрудничество по време на посещението на министъра на отбраната на БиХ Никола Радованович в Скопие в четвъртък (16 ноември).
В документа се предвижда засилване на сътрудничеството в областта на отбранителната политика, логистиката, военното образование и обучение, военното разузнаване и международните мироподдържащи мисии.
Адмирал Грегъри Джонсън, главнокомандващ обединените сили на НАТО в Южна Европа, се срещна с премиера Бранко Цървенковски в четвъртък (12 юни) и обеща пълната подкрепа на НАТО за реформите на страната в областта на отбраната.
Джонсън също така отбеляза значителното подобрение в състоянието на сигурността.
Също в четвъртък македонският военен министър Владо Бучковски се срещна в Брюксел с френския си колега Мишел Алио-Мари.
Основни теми на разговорите бяха умиротворителната мисия на ЕС Конкордия и възможностите за военно- техническо сътрудничество между двете министерства.
В други новини, македонският външен министър Илинка Митрева се срещна със нейния английски колега Джак Стро в Лондон в четвъртък.
Те обсъдиха изпълнението на Охридското мирно споразумение, напредъка на реформите за присъединяване на страната към ЕС и НАТО и усилията на Македония да подобри управлението и контрола на границите.
Във вторник (26 май) на остров Бриюни започна третата регионална конференция за военните престъпления.
Главният прокурор на Трибунала в Хага Серж Брамерц присъства на форума заедно с Венсан Дьожер, ръководител на делегацията на Европейската комисия в Хърватия, и Клинт Уилямсън, специален представител на САЩ по въпросите на военните престъпления.
Прокурори от страните в региона провеждат дискусии при закрити врати по въпросите на съдебните процедури по дела за военни престъпления.
Конференцията има за цел да укрепи сътрудничеството между прокуратурите в региона, работещи по въпросите на военните престъпления.
Главният прокурор на Трибунала на ООН за военни престъпления Карла дел Понте направи прощално посещение в Сърбия в понеделник (3 декември), преди да се оттегли от поста в края на месеца.
Тя призна, че е налице напредък в равнището на сътрудничество от страна на Сърбия по отношение на достъпа до документи и архивна информация, но заяви, че е разочарована от това, че четиримата оставащи на свобода бегълци от правосъдието още не са арестувани.
Сръбските власти отново подчертаха, че правят всичко възможно, за да изпълнят оставащите си задължения към Хагския трибунал.
Окончателният доклад на Дел Понте за ЕС за сътрудничеството на Сърбия, който се очаква до седмица, ще определи до голяма степен дали Белград ще подпише парафираното по-рано Споразумение за стабилизация и асоцииране с ЕС през януари.
Адриатическо море пред бреговете на Албания бе мястото на провеждане на неотдавнашното съвместно военно учение между сили на САЩ, Албания и Македония.
Учението, наречено "Адриатическа схватка 2005", имаше за цел да повиши уменията и да насърчи сътрудничеството.
Албански специални части демонстрират "бързо спускане по въже" от хеликоптер на американските военноморски сили на 18 юли.
Упражнението е един от многото типове обучение, проведени в рамките на "Адриатическа схватка 2005".
Американски, албански и македонски части взеха участие в съвместното военното учение "Адриатическа схватка 2005", проведено между 11 и 30 юли.
То бе последното от поредицата годишни учения, целящи развиване на бойни умения и насърчаване на приятелството, взаимното разбирателство и сътрудниеството между НАТО и регионалните съюзници.
Близо 1500 военнослужещи от американския флот и морската пехота, три албански пехотни взвода с хелокоптерна поддръжка и македонски инженерен взвод и подразделение на специалните части участваха в полевите учения, сценарии за операции по търсене и спасяване, упражнения по евакуация на пострадали, както и операции по морско прехващане.
Участващите американски части включваха десантния амфибиен кораб "Сайпан" (LHA 2), спасителния кораб "Грасп" (ARS 51), Осмо мобилно подразделение за ликвидиране на взривни бойни средства (EODMU 8), Четвърти спомагателен хеликоптрен отряд (HC 4), Европейската рота за бойно осигуряване на морската пехота и командващата учението 67-а тактическа група (CTF 67).
"Съвместни учения като "Адриатическа схватка 2005" насърчават усилията за сътрудничество в сферата на сигурността, които спомагат за регионалната стабилност, развиват многонационалната оперативна съвместимост и възпират потенциалните врагове - всичко това е безценен принос в международната борба срещу тероризма", заяви говорител на американското посолство в Тирана, което съобщи за събитието.
Албания, заедно с Македония и Хърватия, е част от Адриатическата харта, инициатива в духа на Американско-балтийската харта от 1998 г., предложена съвместно от президентите на Албания, Хърватия и Македония на американския президент Джордж У. Буш по време на срещата на върха на НАТО през ноември 2002 г. в Прага.
Трите балкански държави се стремят към евентуално членство в НАТО.
Буш приветства инициативата като важен принос към визията му за единна, свободна и мирна Европа.
Колин Пауъл, тогава държавен секретар на САЩ, бе сред подписалите хартата в Тирана на 2 май 2003 г.
Албания е участник и в глобални мироопазващи мисии, в т. ч. в Афганистан и Ирак.
Тя е сред страните, които изпратиха свои войски в бойнната фаза на операция "Трайна свобода".
В знак на признание за приноса й във войната срещу терора Съединените щати наскоро предоставиха на Албания безвъзмездна помощ от 8 млн. долара в рамките на две военни програми - американският Фонд за коалиционна солидарност и Глобалната инициатива за мироопазващи операции на Буш.
Разследванията срещу 900 лица, заподозрени във военни престъпления, са понастоящем в ход в кантоналния съд в Мостар, обяви прокуратурата във вторник (8 юни).
Трибуналът на ООН за военни престъпления е одобрил разследванията.
Според съдиите в Мостар най-големият проблем произтича от факта, че повечето заподозрени понастоящем живеят в чужбина.
По закон, дори и ако са издадени обвинителни актове, хората не могат да бъдат съдени задочно.
Турция подписа споразумение за дарение от 2 млн. щ.д. за подкрепа на протичащите реформи в армията на Федерацията БиХ.
Фондовете ще бъдат използвани за модернизиране на въоръжените сили.
Ръководителят на делегацията на Европейската комисия (ЕК) в Сърбия Винсънт Дегерт изрази подкрепа за инициативата на няколко НПО от региона за създаване на разследваща регионална комисия за военни престъпления, извършени по време на войните на Балканите.
На конференция в Нови сад в събота (20 март) Дегерт призова за регионален подход, когато се решават въпроси, свързани с военни престъпления.
Официалният представител на ЕК смята, че страни от региона трябва да сключват двустранни и многостранни споразумения за разследване на военни престъпления.
Прокурорите предявиха обвинения във вторник (19 октомври) срещу бившия офицер от босненските мюсюлмански въоръжени сили Осман Сего за военни престълнеия, извършени срещу цивилни лица по време на босненския конфликт през 1992-1995 г.
Според обвиненията, Сего е замесен в престъпления срещу хърватски цивилни лица, извършени между юли 1993 г. и март 1994 г. в Бугойно.
Той бе арестуван преди две седмици в централната част на страната.
Сръбският министър на правосъдието Владан Батич каза в понеделник (7 юли), че вече е подбран и скоро ще бъде назначен сръбски прокурор за военни престъпления.
Макар че законът, регламентиращ формирането на прокурорския екип, вече е приет, парламентът все още не е приключил работата си по процесуалния закон за военните престъпления, който е необходим преди съдилищата да пристъпят към разглеждането на съответни дела.
Прокурорът за военни престъпления Владимир Вукчевич съобщи в събота (11 септември), че срещу девет бивши членове на паравоенната част "Чакалите" са били предявени обвинения за бруталното убийство на повече от 40 цивилни лица по време на войната през 1999 г. в Косово.
Деветимата са заподозрени в извършване на военни престъпления срещу етнически албанци в село Чушка в западната част на Косово през май 1999 г., като също са ги прогонили от домовете им.
"Обвинените [са проявили] особена жестокост, безмилостност и безчуственост", каза в изявление Вукчевич.
Гърция и Румъния подписват протокол за военно сътрудничество през 2004 г.
Военният министър на Румъния Йоан Мирча Пашку и гръцкият му колега Янос Папандониу подписаха двустранен протокол за военно сътрудничество през 2004 г. по време на визитата на Папандониу в Букурещ във вторник (11 ноември).
Документът предвижда конкретни форми на двустранни дейности, както и засилване на оперативната съвместимост между съответните въоръжени сили.
Папандониу също така е препотвърдил подкрепата на своята страна за влизането на Румъния в ЕС и НАТО.
Армията на БиХ се нуждае от още най-малко 1 300 войници, заяви в понеделник (5 ноември) заместник-министърът на отбраната Игор Чърнадак.
Очаква се министерството да обяви мобилизация след няколко седмици.
Сега армията се състои от 10 000 професионални войници, 1 000 цивилни служители и около 5 000 резервисти.
След реформи в сектора на отбраната има излишък от офицери, но недостатъчно войници, твърди Чърнадак.
Миналия месец съдът на Босна и Херцеговина призна Гойко Янкович за виновен в престъпления срещу човечеството и го осъди на 34 години затвор, най-тежката присъда досега.
Гойко Янкович бе признат за виновен в престъпления срещу човечеството.
Съдиите от Съда на Босна и Херцеговина (BiH) постановиха, че са налице достатъчно доказателства, че Гойко Янкович, сръбски лидер на военизиран отряд и полицай по време на конфликта в БиХ от 90-те години на ХХ век, е участвал в системни нападения срещу цивилно население от несръбски произход в окръг Фоча от април 1992 г. до ноември 1993 г.
По-конкретно прокурорите казаха, че през юли 1992 г. Янкович е командвал военизирания си отряд при нападение срещу цивилни босненци, които са се укривали в гората на възвишението Кремник.
Били са убити десет мъже - трима по време на нападението, а седем - по-късно, след разпити.
Жените и децата са били арестувани.
Този процес предизвика широк обществен отзвук, тъй като на него бяха представени показания на няколко свидетелки под защита, които казаха, че са били изнасилени от Янкович.
Той бе осъден за изнасилването на най-малко пет жени в рамките на шест месеца.
Една жена от всичките 196 свидетели под защита в показанията си каза, че с нея са се отнасяли като със "собственост" на Янкович и на нито един друг войник не било разрешено да я докосва.
Тогава тя е била малолетна и е била взета от къща в Аладжа, където имало и други пленници, и държана отделно до януари 1993 г.
Янкович бе осъден и за изнасилване на задържани жени в спортната зала "Партизан" във Фоча.
Той обаче бе оправдан по две обвинения - за участие в изнасилването на свидетелка под защита, която бе представена само като "E", и за убийството на цивилния гражданин Реджо Пекаж през 1992 г.
Според прокурорите последният е бил арестуван в село Трошан и убит от Янкович и хората му.
Председателят на съдебния състав Зорица Гогала каза, че съдът е бил удовлетворен от представените доказателства и че "единственият факт в полза на обвиняемия е, че той има семейство".
След произнасянето на присъдата съпругата на Янкович, Милица, каза пред репортери, че е "отвратена" от нея, като добави, че съдът "е повярвал на отрепки, а не на честните хора".
Макар това да е най-тежката присъда, издавана досега от Съдебната камара за военни престъпления на БиХ, не мога да кажа, че справедливостта е възтържествувала изцяло.
"Доживотната присъда щеше да е по-подходяща", каза председателката на Асоциацията на жертвите на войната Бакира Хасечич.
Миналата седмица в съда на БиХ започнаха процесите срещу обвиняемите Крешо Лучич и Здравко Михалевич за престъпления срещу човечеството.
Нито един от двамата обвиняеми не се призна за виновен.
Според обвинителния акт Лучич, командир от хърватската военна полиция, е задържал и изтезавал цивилни босненци по време на нападенията срещу Крешево.
Михалевич, член на специалния отряд към Хърватския съвет за отбрана, е обвинен в преследване, изтезаване и убийства на цивилни босненци в община Киселяк.
Министерствата на отбраната и на вътрешните работи работят съвместно по нов законопроект за военната служба, според министъра на отбраната Йоан Мирча Пашку.
Той заяви в четвъртък (6 ноември), че новият законопроект е необходим, тъй като наскоро поправената конституция постановява, че отбиването на военна служба вече не е задължително за всички, проблем, който не е засегнат в съществуващото законодателство.
Проектозаконът ще бъде в съответствие с нормативите на НАТО, добави той.
Говорителят на полицията Арбер Бека съобщи късно вечерта във вторник (11 август), че полицията е арестувала сърбин, заподозрян във военни престъпления, извършени в Косово, но името на арестувания не беше съобщено.
Арестът е бил извършен в координация с областната прокуратура в Прищина, косовската прокуратура за военни престъпления и прокурорите от ЮЛЕКС.
Еврокомисарят по разширяването Оли Рен отново призова Белград да засили сътрудничеството с Трибунала на ООН за военни престъпления и да предаде издирвания Ратко Младич.
На пресконференция в Брюксел в понеделник (13 февруари) Рен посочи, че главният прокурор на трибунала на ООН Карла дел Понте му е казала, че сътрудничеството от страна на Сърбия се е влошило през последните няколко месеца.
Изпълнението на задълженията към Хага е от ключово значение за приключване на преговорите с ЕС по Споразумението за стабилизация и асоцииране, добави той.
Също в понеделник донорите официално дадоха начало на втората фаза от спонсорираната с международна помощ програма за развитие на Южна Сърбия.
През следващите две години над 10 млн. евро ще бъдат инвестирани в региона, населен главно с етнически албанци.
Министрите на правосъдието на Босна и Херцеговина, Хърватия и Сърбия и Черна гора се срещнаха в сряда (8 юни), за да обсъдят засилване на съдебното сътрудничество по дела за военни престъпления.
Домакин на конференцията бе ОССЕ.
Участниците посочиха редица мерки, имащи за цел гарантирането на справедливо и безпристрастно водене на делата за военни престъпления.
От друга страна обаче е налице забавяне на приемането на документ, регламентиращ взаимната екстрадиция на заподозрени във военни престъпления, заради противоречия със законите на някои от страните.
Президентът Фатмир Сейдиу определи в сряда (13 август) новите Сили за сигурност на Косово (ССК) като елитна косовска армия след среща с ръководителя на разпуснатия Корпус за защита на Косово (КЗК) Сюлейман Селими.
Очаква се ССК да имат 2 500 активни членове и 800 души запасняци.
Докато КЗК официално бе гражданска организация, новата конституция определя ССК като "национални сили за сигурност".
Също в сряда представители на Албанската армия и КФОР подписаха споразумение за продължаване на съвместните операции по границата между Албания и Косово.
Подобно споразумение бе подписано преди две години.
Националното събрание на Република Сръбска прие осем поправки в конституцията на общността в петък вечерта (28 ноември).
Поправките влязоха в сила в събота, след като бяха одобрени от камарата на народите.
АФП съобщи, че Националното събрание е одобрило промените в конституцията със 65 гласа "за", два "против" и шест "въздържали се".
Десет от 83-мата члена на събранието не са присъствали на гласуването.
Конституционните поправки предават всички функции по отбраната от президентството на Република Сръбска на тричленното председателство на БиХ.
Парламентът и правителството на Федерация БиХ трябва да приемат подобни поправки, за да бъде изпълнен планът за установяване на обща военна система.
Армията започна нова въздушна офанзива срещу бази на Кюрдската работническа партия (ПКК) в Северен Ирак късно в събота (10 май), съобщи в изявление Генералният щаб на турската армия в неделя.
Операцията бе извършена в района на Авасин-Басиан.
Новата офанзива последва сблъсъци в петък между армията а членове на ПКК, по време на които бяха убити шест войници и още двама бяха ранени.
Деветнайсет терористи от ПКК бяха убити при операцията, която бе проведена, след като група членове на ПКК нападнаха полицейски патрул.
Междувременно четирима души загинаха и десетина бяха ранени при три отделни експлозии на сухопътни мини в провинциите Батман, Бингол и Сиирт.
Първата експлозия обърна микробус, пълен с пътници в град Сасос в провинция Батман, при което загинаха четирима души, а други петима бяха раненни.
При втората експлозия бяха ранени един военен и един охранител на селище в провинция Сиирт.
Третата експлозия улучи военен автомобил в Бингол, при което бяха ранени трима войници.
Турските власти обвиняват за експлозиите кюрдски екстремисти.
Хърватия не е постигнала никакъв значителен напредък в издирването на така наречените артилерийски дневници, свързани с проведената през 1995 г. операция "Буря", заключава главният прокурор на Трибунала Серж Брамерц в своя последен доклад до Съвета за сигурност на ООН.
Части от документа изтекоха в хърватските медии във вторник (1 декември), преди представянето му в Съвета за Сигурност на ООН в четвъртък.
Прокуратурата в Хага издирва дневниците, за да бъдат използвани в процесите срещу няколко хърватски подсъдими, включително бившия генерал Анте Готовина.
Очаква се Брамерц да похвали в своя доклад решението на хърватския премиер Ядранка Косор за създаване на работна група по проблема.
Един от двамата кипърски гърци, арестувани в събота (12 март) за незаконно навлизане във военна зона в северната част на острова, беше освободен под гаранция в неделя в очакване на съдебния процес.
Очаква се Лозиос Афксентиу да бъде изправен пред военен съд в понеделник.
Другият кипърски грък, бившият депутат Янакис Мацис, е в болница във Фамагуста поради проблеми със здравето и ще бъде изправен пред военен съд, след като се възстанови, съобщиха местните медии.
Двама полски депутати в Европейския парламент също бяха задържани в събота, но по-късно бяха освободени.
Във вторник (1 февруари) служители на Държавната агенция за разследване и охрана (ДАРО) арестуваха гражданин, заподозрян в престъпления срещу човечеството, извършени в Сараево през 1992 г.
Саша Баричанин, на 42 г., беше задържан в Пале.
Той е заподозрян в участие в убийства, изнасилвания, мародерство и заплашване на цивилни бошнаци в съучастие с Веселин Влахович, известен с прозвището си "Чудовището от Гърбавица".
Той беше екстрадиран от Испания в БиХ миналата година.
Хърватското правителство обяви решителни мерки за ускорено стартиране на реформата във въоръжените сили на страната.
След неотдавнашна инспекция на екип на НАТО във въоръжените сили на Хърватия, правителството на премиера Иво Санадер призова за прилагане на решителни мерки, вкл. ускорено разформироване на четири армейски корпуса и съкращаване на бригадите за териториална охрана от четири на две.
Чрез тези и други мерки правителството се надява да ускори процеса на реформиране на отбранителния сектор с цел да покрие стандартите на НАТО.
Вместо досегашното разделение на три вида въоръжени сили - военновъздушни, сухопътни и военноморски- под три командвания, предвижда се създаване на единно командване.
Освен това властите са отговорили на съответно искане но НАТО, вземайки решение за създаване на звено за командване на специални операции, чиято основна задача ще бъде подготовката на хърватските военни за участие в мироопазващи операции.
Хърватските власти заявиха, че трансформацията на военновъздушните сили е в ход, като се обсъжда вариант за премахване на военноморските сили.
Военното министерство е наложило вето на идеята да се закупят нови изтребители и на изпълнението на скъпоструващата задача да се модернизират наличните самолети.
За приоритет на военновъздушните сили са обявени бойните и транспортни хеликоптери поради тяхната гъвкавост.
Те могат да се използват ефективно както за военни, така и за мироопазващи цели.
До този момент, посочват военни анализатори, бюрократични пречки забавяха процеса на военна реформа.
Ключови фигури, отговарящи за трансформацията на хърватската армия, създадена от остатъците на бившата Югославска народна армия, носят отговорност за недостатъчно бързия темп на процеса.
Инспекционният екип на НАТО заключи, че военните в страната са изостанали, като се имат предвид подходите и излишните корпуси и командни звена.
Предизвикателството пред Хърватия, казаха инспектиращите, е да извърши преход от подхода, базиран върху териториалната отбрана, към подхода, ориентиран към колективната отбрана.
Без такава промяна Хърватия ще среща прегради по пътя си към пълноправното членство в НАТО.
Началникът на генералния щаб на турската армия генерал Илкер Басбуг твърдо отхвърли в петък (26 юни) твърденията, че армията е подготвила заговор, за да дестабилизира правителството на Партията на справедливостта и развитието (ПСР), съобщиха медиите.
"Ние няма да позволим на никой в нашите редици да бъде замесен в незаконна дейност", подчерта той.
По-рано през юни либералният всекидневник "Тараф" съобщи, че военни кръгове са подготвили план "за разбиване на народната подкрепа" за ПСР и за един от нейните влиятелни поддръжници мюсюлманския проповедник Фетхула Гулен.
НАТО закри в петък (11 ноември) две военни бази в Албания - една в пристанище Дуръс на Адриатическо море и друга в Кукеш във вътрешността на страната, близо до Косово.
Длъжностни лица сочат, че закриването им е доказателство за подобрената обстановка в Югоизточна Европа и постиженията на мисията на НАТО в Албания.
Базите бяха изградени през 1998-1999 г. за гарантиране на логистичната подкрепа на НАТО и сигурността по пътищата към Косово.
Прокурори в Дубровник повдигнаха обвинения срещу бившия кмет на Требине Божидар Вукуревич, съобщиха местните медии в неделя (12 октомври).
Вукуревич е заподозрян в извършване на военни престъпления срещу цивилни лица и в унищожаването на културни и исторически паметници между 1991 и 1995 г.
Разследващ съдия е издал заповед за арестуването му.
Според прокурорите Вукуревич сам и заедно с бившия босненски сръбски лидер Радован Караджич е планирал, подстрекавал, нареждал и поддържал идеята за създаването на Велика Сърбия чрез окупиране и интегриране на хърватска територия и чрез прогонване на хърватското население там.
Медиите в Босна и Хепцеговина съобщиха преди месец, че Вукуревич е получил инсулт и че се възстановява в болница в Требине.
Председателят на Военния комитет на НАТО генерал Рей Ено се срещна в четвъртък (20 септември) с началник-щаба на македонската армия Мирослав Стояновски.
Ено оцени Македония като много добър кандидат за членство, но посочи, че при нейното присъединяване трябва да се вземе предвид напредъкът във всички области.
Той призова за продължаване на провеждащите се реформи в светлината на срещата на високо равнище на НАТО през април 2008 в Букурещ.
В петък се очаква делегацията, оглавявана от Ено, да се срещне с президента Бранко Цървенковски и други официални лица.
В четвъртък Цървенковски се срещна с министър-председателя Никола Груевски за обсъждане на редица спешни въпроси, като попълването на някои вакантни посланически постове, положението в Косово и отдавнашния спор с Гърция за името на Македония.
Въпреки различията в някои области и двамата оцениха срещата като конструктивна.
В понеделник (31 юли) правителството определи новия началник-щаб на армията, който е привърженик на по-твърда линия срещу кюрдските бунтовници.
66-годишният генерал Яшар Буюканът, началник на сухопътните войски, бе назначен от кабинета за началник-щаб на мястото на генерал Хилми Йозкок, който ще се пенсионира в края на август.
Повишенията в армията се следят внимателно в Турция, където твърдо подкрепящата секуларизма армия запазва политическото си влияние, макар и то да бе отслабено от серия изискани от ЕС реформи.
Тази промяна идва в момент, когато Съединените щати призовават Турция да участва в евентуална мироопазваща мисия по границата между Израел и Ливан.
Ген. Анте Готовина изчезна през 2001 г., след като бе обвинен от Трибунала на ООН за военните престъпления.
Сега той се появи отново.
След двегодишно мълчание, генералът от запаса Анте Готовина даде специално интервю на директора на седмичника Национал.
Хърватският генерал е издирван от юни 2001 г., когато главният прокурор по военните престъпления Карла дел Понте оповести обвинението, повдигнато срещу него във връзка с военни престъпления, извършени по време на операция през 1995 г.
Готовина е обвинен в престъпления срещу човечеството, в качеството му на командващ, който не е предотвратил избиването на цивилни и неправомерното използване на оръжия срещу цивилни цели.
Той е единственият хърватин, който е издирван от Трибунала за военни престъпления и е решил да не се предава.
Хърватското правителство безуспешно се опитваше да го залови.
Преди няколко седмици министерството на вътрешните работи предложи да даде възнаграждение, равностойно на 50000 евро, на всеки, който би могъл да предостави полезна информация за местонахождението на Готовина.
За много Готовина е символ на войната за освобождение на Хърватия.
Връзките му с десните политици обаче доведоха да пенсионирането му от хърватската армия през 2000 г., след като той и други генерали подписаха писмо, противопоставяйки се на президента Стипе Месич.
Като върховен главнокомандващ на въоръжените сили президентът не можеше да приеме това политическо обвързване на действащи генерали и ги пенсионира всичките.
В последния брой на Национал директорът на списанието Иво Пуканич твърди, че е разговарял с Готовина преди няколко дни.
В подкрепа на твърдението заедно с интервюто от 10 страници бяха публикувани няколко снимки на генерала в компанията на Пуканич.
Адвокатите на Готовина първоначално се отказаха от коментари, но след като се появиха въпроси за автентичността на интервюто, някои от тях казаха, че според тях то е истинско.
Пуканич, който в момента е разпитван от полицията, се позова на законните права на журналистите да пазят своите източници на информация.
В местните медии се изказват предположения, че Готовина, който фигурира в списъка на най-издирваните от Интерпол, се укрива в Босна и Херцеговина (БиХ) или в Канада.
В интервюто Готовина твърди, че не е знаел за постъпили молби от прокуратурата в Хага през 1998, когато следователи са искали да го разпитат.
Скоро след това бе повдигнато обвинение срещу него.
Сега, след двегодишно укриване, Готовина казва, че признава Трибунала на ООН и е готов да разговаря.
Междувременно Месич съобщи в сряда (11 юни), че е изпратил писмо до Трибунала с предложение за провеждане на предварителните слушания по делото в Загреб.
Първите коментари, идващи от офиса на дел Понте показват, че тя очаква Готовина да се предаде и да бъде прехвърлен в Хага.
Министърът на отбраната Теодор Мелескану съобщи в четвъртък (7 август), че Румъния ще започне да изтегля своите войници от Ирак до една или две години.
Той добави, че Букурещ иска да започне преговори за съкращаване на военното си присъствие в Ирак възможно най-скоро.
Тези една или две години ще позволят на иракските сили да поемат постепенно дейностите по опазване на сигурността.
Румъния има около 600 военнослужещи в Ирак, най-вече в южната част на страната, които са под британско командване.
Трибуналът за военните престъпления в Хага приключи работата си в Македония и затваря офиса си в Скопие.
Заместник-главният прокурор Боб Райд се срещна с министъра на вътрешните работи Силян Аврамовски в петък (11 юни), за да благодари на правителството за неговото сътрудничество.
Райд каза, че няколко съдебни процеса ще бъдат завършени до края на годината.
Той подчерта, че повечето дела ще бъдат предадени на съответните страни.
Посланикът на БиХ в Белгия и НАТО Свен Алкалай предупреди, че страната му едва ли има шансове да влезе в Програмата "Партньорство за мир" (ПзМ), без да сътрудничи пълноценно на Трибунала на ООН за военни престъпления.
На пресконференция в Брюксел в неделя (28 ноември) Алкалай каза, че е от изключителна важност БиХ да арестува и екстрадира възможно по-скоро в Хага лица, обвинени от Трибунала.
Местни медии в Баня Лука съобщават, че вътрешният министър на Република Сръбска (РС) Дарко Матияшевич е поискал от премиера на РС Драган Микеревич да смени шефа на полицията на автономната област Радомир Ниегус поради провала на полицията при осъществяване на операции по задържането на обвинени във военни престъпления.
Във вторник (28 ноември) Окръжният съд в Осиек възобнови процеса срещу бившия войник от хърватската армия Енес Витескич, обвинен в извършване на военни престъпления срещу етнически сърби.
Витескич е обвинен в участие в убийството на 18 цивилни сърби в Паулин Двор близо до Осиек през декември 1991 г.
Миналия юни Върховният съд на Хърватия отмени оправдателната му присъда и разпореди да започне нов процес.
Завръщането на черногорските представители в Националния съвет на Сърбия-Черна Гора за сътрудничество с Трибунала на ООН за военни престъпления зависи от изхода на срещата на ръководството на държавния съюз, посочи заместник-външният министър на Черна Гора и член на този съвет Предраг Бошкович.
В интервю за белградския всекидневник Новости от вторник (19 октомври) Бошкович казва, че Подгорица ще вземе решение по въпроса, ако консултациите, насрочени от президента на Сърбия-Черна Гора Светозар Марович с президентите и премиерите на двете републики, доведат до твърда договореност по европейската перспектива за държавния съюз.
Делегация от МО на Сърбия-Черна гора е на петдневно посещение в САЩ.
По време на посещението си в Подгорица в сряда (2 февруари) главният прокурор на ООН Карла дел Понте призова местните власти да сътрудничат по-активно с Хага.
Тя каза, че укриващите се от правосъдието се движат из района - в т. ч. Черна гора - и призова за по-строг контрол на границата между Черна гора и Република Сръбска.
След това Дел Понте отпътува за Брюксел за среща в четвъртък с върховния представител на международната общност в Босна и Херцеговина Пади Ашдаун и с еврокомисаря по сигурността Хавиер Солана.
Момир Николич е получил 27-годишна присъда, по-сурова от тази, поискана от прокурорите, за ролята си по време на клането в Сребреница през 1995 г.
Бившият разузнавач и офицер по сигурността в босненско-сръбската армия бе осъден във вторник (2 декември) на 27 години затвор за ролята си в клането през 1995 г. в Сребреница, при което повече от 7,000 момчета и мъже от босненско-мюсюлмански произход бяха екзекутирани.
По силата на споразумение с прокурорите 48-годишният капитан Момир Николич се призна за виновен през май по един пункт на обвинението в престъпления срещу човечеството.
Освен това той се съгласи да даде показания по други дела в Трибунала на ООН за военни престъпления, включително на процеси, свързани със Сребреница.
В замяна на това прокурорите оттеглиха четири други обвинения срещу него, включително обвинението в геноцид, като препоръчаха присъда от 15 до 20 години лишаване от свобода.
Защитата бе поискала 10-годишна присъда.
Препоръките за размера на присъдата не са обвързващи за съдиите в МНТБЮ.
Обявявайки по-сурова присъда, председателят на съдебния състав Лиу Дакун каза, че "нито една от предлаганите присъди не отразява целостта на престъпното поведение, за което Момир Николич е осъден".
Масовите убийства в Сребреница са били извършвани "със степен на бруталност и морална деградация, която е безпрецедентна за конфликтите в бивша Югославия".
Съдията отбеляза, че по собствените му думи Николич нито е се е опитвал да не изпълнява служебните си задължения, нито е стоял настрана.
"Оказва се, че той е играл много активна, дори проактивна роля за гарантиране на гладкото протичане на операцията и е .имал успех", изтъкна Лиу.
Николич е бил помощник-командир по сигурността и разузнаването на бригадата " Братунац", която през юли 1995 г. е обкръжила обявената от ООН "зона за сигурност" в Сребреница в източна Босна и Херцеговина.
Повече от 7 000 момчета и мъже от босненско-мюсюлмански произход са били избити след падането на Сребреница при най-жестоките зверства срещу цивилни след края на Втората световна война.
След като се призна за виновен, Николич бе осъден за преследване заради участието си в престъпления срещу цивилни от босненско-мюсюлмански произход, включващи убийство, жестоко и нехуманно третиране, тероризиране, унищожение на лично имущество и вещи, както и насилствено разселване.
Бившият учител призна също, че е присъствал на заседания в армията, където открито са се дискутирали планове за екзекуция на босненски мюсюлмани.
Докато даваше показания през септември на процеса срещу своите бивши армейски командири Видое Благоевич и Драган Йокич, Николич заяви, че масовите убийства в Сребреница са били заповядани от висшето босненско-сръбско политическо и военно ръководство.
Той свърза зверствата с най-издирваните от МНТБЮ обвиняеми Радован Караджич и Ратко Младич.
И срещу двамата бяха повдигнати обвинения в геноцид по повод Сребреница.
Миналия месец Николич даде показания по време на апелативната фаза на процеса срещу генерал Радислав Кръстич, първият босненско-сръбски офицер, осъден за геноцид във връзка с престъпленията в Сребреница.
Сега Кръстич излежава 46-годишна присъда лишаване от свобода.
На Николич ще се приспаднат 610-те дни, които е прекарал в предварителния арест след арестуването и прехвърлянето му в Хага през април 2002 г.
Турският външен министър Абдула Гюл каза, че неотдавна изразените мнения на политически и военни лидери на страната относно иракските кюрди взаимно се допълват и не са знак за разногласия.
Турският външен министър Абдула Гюл каза, че страната трябва да разговаря с всички политически формации в Северен Ирак.
Турският външен министър Абдула Гюл отхвърли спекулациите за разрив между правителството и военните по въпроса как Анкара да се справи с терористите от Кюрдската работническа партия (ПКК) в Северен Ирак.
"Нашият премиер, началник-щабът и аз сме на едно мнение", е казал Гюл в понеделник (19 февруари), цитиран от турски медии.
Неотдавна началник-щабът на турската армия генерал Яшар Буюканът, премиерът Реджеп Тайип Ердоган и самият Гюл изразиха позиции, възприети като взаимно противоречащи си, по въпроса как да се разговаря с иракските кюрди за ПКК.
По време на посещение във Вашингтон миналата седмица Буюканът каза, че две партии - тази на Масуд Барзани, лидер на кюрдското регионално правителство в Ирак, и партията на иракския президент Джалал Талабани - подкрепят бунтовниците в Северен Ирак и че границата между този регион и Турция изобщо не се охранява.
Той намекна също, че Турция може да предприеме едностранни военни действия срещу ПКК, която използва бази в Северен Ирак като трамплин за нападения във вътрешността на Турция.
"Иракските сили за сигурност не охраняват другата страна на границата", каза генералът в четвъртък след разговори с американски официални представители.
Иракската част е предоставена на ПКК.
"Ако ПКК използва това, за да вреди на нашите граждани, явно Турция трябва да предприеме мерки", каза той.
ПКК е обявена за незаконна в Турция и е призната за терористична организация както от ЕС, така и от Съединените щати, които наскоро призоваха Турция да намери решение на проблема си с бунтовниците чрез диалог с иракските кюрдски власти.
Миналата седмица Ердоган каза, че Анкара е готова да обсъди въпроса с кюрдското регионално правителство в Ирак, но Буюканът отхвърли тази възможност.
От своя страна Гюл подчерта готовността на правителството да търси диалог с иракските кюрди за намиране на решение на проблема с политически средства.
"Войниците говорят с оръжията си ... но преди да настъпи този момент, политиците и дипломатите трябва да си свършат работата", е казал министърът в събота.
Междувременно "Гласът на Америка" съобщи в неделя, че кюрдските ръководители в Северен Ирак са отхвърлили обвиненията на Буюканът, че ПКК се радва на подкрепата на партиите на Барзани и Талабани.
Като изрази готовността на иракските власти да разговарят с Анкара, Фалах Бакир, директор на службата за външни отношения на кюрдското регионално правителство в Ирак, каза, че спорът с ПКК все пак не е вътрешен проблем.
"Това си е турски проблем", е казал Бакир пред "Гласът на Америка".
Следователно ние не сме част от този проблем.
Говорител на върховния представител на международната общност в БиХ Пади Ашдаун, заяви в петък (18 април), че ЕС скоро ще обяви визова забрана за 100 души, заподозрени в оказване на помощ на заподозрени във военни престъпления да избегнат правосъдието.
Говорителят съобщи, че 25 от тях са граждани на БиХ.
"Списъкът с лицата, за които ще бъдат наложени визови забрани, е част от по-широк спектър финансови санкции и възможности за властите да задържат и арестуват заподозрени", обясни той.
Единствените известни лица от черния списък са Милован Белица и Момчило Мандич, босненско-сръбски бизнесмени, заподозрени във финансово подпомагане на Радован Караджич.
Вашингтон наложи визова забрана за тях и издаде заповед за замразяване на сметките им в САЩ.
Мандич бе арестуван в Сърбия миналата седмица по обвинения за участие в организираната престъпност.
Полицията съобщи в понеделник (15 септември) за ареста на Мухамед Бъркич, който е обвинен от Сърбия в извършването на военни престъпления в Тузла през 1992 г.
Полицията е задържала Бъркич, на 41 г., в петък на един от плажовете в близост до Макарска и го е предала на областния съд в Сплит.
Бъркич признава, че носи същото име като издирвания, но заявява, че въпросният човек е починал преди три години.
Съдията Давор Свалин се е усъмнил в това и е разпоредил заподозреният да бъде задържан за 40 дена.
Бъркич, който е бивш член на така наречения кризисен щаб в кметството на Тузла, е издирван във връзка със случая, известен като "Колоната от Тузла", при който 200 войници от Югославската народна армия загинаха и около 140 бяха ранени.
Според съобщения в медиите от събота (24 януари), Сенатът е одобрил проектозакон, в който за първи път се казва, че помощ на Сърбия трябва да бъде оказвана, ако бившият босненско-сръбски военачалник Ратко Младич бъде заловен.
След одобрението му от Конгреса, документът ще бъде изпратен за подпис на президента Джордж Буш и ще стане закон.
Военното министерство заяви в понеделник (2 февруари), че 10 000 военнослужещи от армията, военноморския флот и военно-въздушните сили ще бъдат пряко ангажирани в мероприятията за гарантиране на сигурността по време на Лятната олимпиада.
Войниците ще се присъединят към 41 000 полицаи, пожарникари и представители на бреговата охрана, които ще охраняват олимпийските обекти и спортистите.
Военният министър Янос Папандониу каза, че основните политически партии са се съгласили да позволят на военните да участват в операции по вътрешната сигурност, сфера извън правомощията на армията досега.
В понеделник официални представители на Международното бюро по експозициите пристигна в Солун, за да проучи кандидатурата на града за домакинство на Световното Експо 2008 .
Вторият министър на външните работи Тасос Яницис ги увери, че инфраструктурата може да поеме мащабни прояви.
В четвъртък (24 април) президентът Стипе Месич отрече съобщенията в печата, че са повдигнати нови обвинения срещу хървати за военни престъпления.
Той каза пред репортери, че всичко това е "само спекулация".
Месич призна, че Трибуналът на ООН в Хага ще издаде обвинителни актове до края на годината, но прокурорите не били изпратили никаква информация на хърватските власти.
Също в четвъртък външно министерството съобщи, че зам.-министърът на външните работи Иван Симонович ще представлява страната в петък пред Международния съд в Хага.
Загреб заведе дело срещу бившата югославска федерация през юли 1999 за щети, получени по време на сръбско-хърватския конфликт през 1991-1995 г.
Гръцкото министерство на отбраната, генералният щаб на гръцката армия и гръцкото посолство в Тирана осъдиха в понеделник (5 март) видеоматериал, появил си в Интернет в края на миналата седмица, който показва гръцки войници, пеещи песен с обидни квалификации по отношение на албанците и турците.
Официални лица в Тирана квалифицираха това като "неприемливо, осъдително и скандално" държание, докато гръцките власти твърдят, че това не отразява "чувствата на гръцкия народ" към неговите съседи.
Случаят предизвика инцидент в понеделник, когато двама души бяха задържани от полицията в албанския град Фиер заради това, че, както се твърди, са запалили и изгорили гръцко национално знаме.
В понеделник управляващата в Албания Демократическа партия официално номинира един от висшите членове на ръководството на партията, Бамир Топи, за свой кандидат за президент.
Мандатът на заемащия понастоящем длъжността Алфред Мойсиу изтича през юни.
Прокурорите за военни престъпления подкрепиха в неделя (27 септември) инициатива за създаване на регионална комисия за истината (РЕКОМ) относно военните престъпления и други сериозни нарушения на правата на човека, извършени в бивша Югославия.
Прокурорите подкрепят също и усилията за разрешаване на разполагането на видеокамери в съдебните зали, така че жертвите и техните семейства да могат да виждат как се раздава правосъдие.
Представители на коалицията за РЕКОМ - мрежа от НПО, асоциации и физически лица, които се застъпиха за създаването на комисията - се консултираха в събота в Нови Пазар с журналисти относно инициативата.
В изявление пред журналисти в четвъртък (24 май) премиерът Реджеп Тайип Ердоган потвърди подкрепата на правителството за военните, ако решат да проведат трансгранична операция срещу терористичната Кюрдистанска работническа партия (ПКК) в Северен Ирак.
Ердоган заяви, че е уверен, че Парламентът също ще го подкрепи, особено след бомбения атентат в Анкара във вторник, при който бяха убити шест души и ранени - 100.
Също в четвъртък турското Външно министерство призова иракските власти да вземат мерки срещу ПКК.
"Очакваме спешни и решителни мерки", се казва в изявление на Министерството.
Въпреки че ПКК не пое отговорност за взрива в търговския център, турското правителство е убедено, че има връзка.
В четвъртък турски съд оправда девет активисти за човешки права и журналисти, включително кореспондент на Ройтерс, обвинени, че са оказвали помощ на ПКК.
Заподозрените са били арестувани, докато са отразявали предаването на турски войник през август 2005 г., който е бил държан от терористичната групировка.
В петък бунтовниците от ПКК дерейлираха седем вагона на товарен влак близо до град Генц в североизточната провинция Бингол, използвайки бомба с дистанционно управление.
Военната полиция е претърсила тази седмица две казарми за укриващи се военнопрестъпници, потвърдиха представители на министерството на отбраната в четвъртък (18 октомври).
Тези претърсвания бяха охарактеризирани като почти всекидневни акции, за да се докаже, че армията не дава подслон на укриващи се от Трибунала на ООН в Хага лица.
Междувременно в интервю за германския седмичник "Шпигел", публикувано в четвъртък, главният прокурор на ООН за военни престъпления Карла дел Понте каза, че е сигурна, че укриващият се Ратко Младич ще бъде арестуван до края на годината.
Дел Понте изтъкна като причина за това значителната промяна в отношението на новото сръбско правителство към сътрудничеството с Трибунала.
Сержант, избягал от армията на Сърбия- Черна Гора, е казал, че висши сръбски офицери са осигурили закрила на бившия генерал Ратко Младич.
25-годишният Мирослав Петрович посочи, че най-издирваният от ООН беглец е прекарал няколко месеца в Белград, по-конкретно в казармите "Топчидер" през 2004 г.
Петрович твърди ,че е бил член на тристепенна структура, която се е грижела за босненско-сръбския военновременен командир по време на пътуванията му между Сърбия и Босна и Херцеговина.
Той заяви също така, че двама войници са били убити в Топчидер заради това, че са видели случайно Младич.
Мистериозната стрелба предизвика бурна обществена реакция миналата година, но обстоятелствата около нея не бяха окончателно установени.
Петрович изтъква, че е дезертирал от армията и се е предал на КФОР в Косово, когато висши офицери са поискали от него да вземе участие в конспиративна операция за продажба на оръжие на сепаратисти от албански етнически произход.
Военният министър на Сърбия-Черна гора Пръвослав Давинич каза в понеделник (11 април), че властите проучват тези твърдения.
Началник-щабовете на армиите на страните от региона се срещнаха в понеделник (7 юли) в турския курорт Анталия, за да обсъдят развитието на военното сътрудничество в региона.
Присъстваха началниците на генералните щабове на Румъния, Черна гора, Сърбия, Македония, Гърция, Турция, България, Албания и Босна и Херцеговина, както и представители на военните комитети на НАТО и ЕС.
Участниците подчертаха важността на добросъседските отношения между балканските страни за справянето с регионалните предизвикателства в областта на сигурността.
Одобрени бяха поредица от съвместни военни дейности през следващите години.
Следващата среща на началник-щабовете на армиите на балканските страни ще се състои в Сърбия през 2009 г.
Human Rights Watch (HRW) призова ЕС в понеделник (20 декември) да подтикне Хърватия да демонстрира напредък при процесите за военни престпъления.
Организацията отбеляза, че макар ЕС да е обусловил началото на преговорите за присъединяване от пълноценното сътрудничество с Трибунала за военни престъпления в Хага, такова условие не е било поставено по отношение на процесите за военни престъпления.
Според HRW те са белязани от пристрастия, липса на професионализъм и неадекватно полицейско сътрудничество.
В сряда (5 декември) прокурорът за военни престъпления свали обвиненията срещу офицера в оставка от Югославската народна армия (ЮНА) Владимир Ковачевич, известен под прякора "Рамбо", който е обвинен в извършването на военни престъпления срещу цивилни граждани в Дубровник през декември 1991 г.
Двама цивилни граждани загинаха и трима бяха ранени при едно от нападенията.
Ковачевич бе обявен за неспособен да участва в съдебен процес поради умствено разстройство.
Неговото дело бе прехвърлено за разглеждане в сръбски съдилища, след като той бе обявен за неспособен да участва в съдебен процес от експерти на Трибунала за военни престъпления в Хага.
Около 20 членове на терористичната Кюрдска работническа партия (ПКК) загинаха при сблъсъци между враждуващи фракции на ПКК в Северен Ирак, съобщи в петък (27 февруари) говорителят на турската армия генерал Метин Гурак.
Той заяви на пресконференция, че армията е получила сведения за ескалираща борба за влияние сред групировки в ПКК.
Имало е сблъсъци между две враждуващи групировки на 13 февруари в района на Синат-Хафтанин в Северен Ирак и после отново миналата седвица в друг район на Северен Ирак, е заявил Гурак.
Също в петък армията призова прокурорите да предприемат съдебни действия срещу лидера на прокюрдската Партия на демократичното общество Ахмет Тюрк заради това, че е произнесъл реч на кюрдски език в парламента миналата седмица.
Военните настояват, че Тюрк а нарушил закона, който забранява политически обръщения на друг език, освен на турски.
Сръбската армия е най-добрата и най-професионалната армия в региона, заяви в понеделник (6 април) секретарят на министерството на отбраната Душан Спасоевич, позовавайки се на доклад на американската агенция за анализи и изследвания "Стратфор".
Той отбеляза, че през 2006 г. Сърбия бе последната страна в северното полукълбо, която бе допусната в програмата на НАТО "Партньорство за мир".
Той потвърди също, че Белград все не е наясно с посоката, която трябва да поеме при разработването на бъдещата стратегия за отбрана на страната.
Той определи скорошното членство на Хърватия и Албания в НАТО като "положително за нас", тъй като Сърбия ще се възползва от по-високата сигурност по нейната северозападна и южна граница.
Апелативен съд в Белград потвърди във вторник (12 октомври) присъдите на трима бивши сръбски полицаи, обвинени в убийството на 50 етнически албанци в Сува Река по време на конфликта в Косово през 1998-1999 г.
През април 2009 г. обвиняемите Сладан Чукарич, Мирослав Петкович и Милорад Нисавич бяха признати за виновни и осъдени съответно на 20, 15 и 13 години затвор.
Съдът също потвърди оправдаването на първа инстанция на трима други полицаи и отмени 20-годишната присъда на Радойко Репанович, бивш полицейски командир в Сува Река и разпореди да бъде проведе нов процес срещу него.
Правителството и политици от опозицията дружно приветстваха в четвъртък (29 юли) решението на трибунала на ООН за военни престъпления да намали 45-годишната присъда на бившия босненски хърватски генерал Тихомир Блашкич на девет години.
Президентът Стипе Месич заяви, че решението е затвърдило убеждението, че трибуналът не е "политически съд", а министерството на правосъдието обяви, че то бележи исторически момент в "установяването на истината за събитията в Централна Босна".
Блашкич, който командваше босненските хърватските части в областта през войната от 1992-1995 г., бе обявен за виновен за зверствата срещу мюсюлманското население.
Той се предаде през 1994 г. с помощта на хърватските власти.
Испания официално приключи военната си мисия в БиХ в понеделник (18 октомври) след 18 години мироопазваща дейност.
Повече от 46 000 испански войници са служили в БиХ като част от международните военни операции след 1992 г.
През това време бяха убити 22 войници и един преводач.
Няколко десетки испански военни експерти ще останат в БиХ, за да помагат за обучението на армията.
Осем бивши хърватски войници, които са били и измъчвали сръбски пленници по време на войната в бивша Югославия, бяха осъдени за военни престъпления.
Четирима от тях бяха в съдебната зала в крайбрежния град Сплит при произнасянето на присъдите в четвъртък (2 март), а останалите четирима се укриват.
Всеки от войниците бе осъден на шест до осем години затвор.
Осемте обвиняеми са били оправдани през 2002 г., но след анулирането на тези решения се стигна до рядко случващото се преразглеждане на съдебни дела срещу хърватски военнослужещи от хърватски съд.
Престъпленията са били извършени в лагера "Лора" в Сплит през 1992 г.
Също в четвъртък Младен Баич, главният прокурор на Хърватия, бе преизбран за нов четиригодишен мандат.
Всички парламентарни групи са доволни от работата му.
Бившият шеф на сръбската държавна сигурност Йовица Станишич не присъства на началото на процеса срещу него в Трибунала на ООН за военни престъпления в понеделник (17 март) по здравословни причини.
Станишич, който страда от хронични проблеми в храносмилателната система, е бил прегледан от лекарите в Хага.
Съдът е отложил началото на процеса и ще се консултира с прокуратурата и защитата, преди да реши как да процедира по-нататък, тъй като според съобщенията Станишич не е пожелал да се откаже от правото си да присъства на заседанията.
Близък сподвижник на починалия Слободан Милошевич, Станишич и неговият бивш заместник Франк Симатович са обвинени в убийство, принудително депортиране и нехуманни действия.
Според обвинението те са организирали и ръководили тайни милиционерски отряди, които станаха печално известни с кампаниите си на насилие срещу несръбското население.
Сръбската прокуратура по военните престъпления официално повдигна обинения в петък (12 август) срещу седем лица, че са извършили военни престъпления срещу бошняци в Зворник, източна БиХ, през 1992 г.
Делото е предадено на Сърбия от трибунала в Хага по военните престъпления.
Седемте обвиняеми са под арест в Сърбия.
Това са кметът на Зворник по време на войната Бранко Груич, териториалният началник на щаба по отбраната Бранко Попович и членовете на паравоенното подразделение "Жълтите стършели" Душко Вучкович, Драган Славкович, Иван Корач, Синиша Филипович и Драгутин Драгичевич.
Срещу тях са повдигнати обвинения във връзка с убийството на най-малко 19 мюсюлмани в културния център Челопек в Зворник.
Груич и Попович също така са обвинени в принудителното експулсиране на 1822 граждани от Зворник в Унгария.
Така нареченият случай "Зворник", предаден на Сърбия от Хага през юни 2004 г., е първото дело, прехвърлено на национален съд в региона.
Военното учение "ДЕМЕКС 05", в което участваха сухопътните сили на румънската армия, завърши на полигона в Чинку в четвъртък (22 септември).
Това бе най-голямото учение, организирано в Румъния през последните пет години, в което участваха 3000 офицери и войници, 200 бойни машини и 500 други превозни средства.
Целта бе да се демонстрират възможностите на сухопътните части за провеждане на настъпателни и отбранителни бойни действия в съответствие със стандартите на НАТО.
Началникът на ГЩ на британската армия генерал Майкъл Уокър е на тридневно посещение в България.
Във вторник (28 февруари) той се срещна с българския си колега генерал Никола Колев, с когото обсъди двустранното военно сътрудничество и съвместните действия в рамките на НАТО.
Уокър ще се срещне и с българския президент Георги Първанов, както и с министъра на отбраната Веселин Близнаков.
Турция и Афганистан подписаха в четвъртък (16 януари) военно споразумение, първото по рода си между двете мюсюлмански страни от 1921 г. насам.
Понастоящем Турция играе водеща роля в Международните сили за поддържане на сигурността, които провеждат операции за поддържането на мира в Афганистан.
Според споразумението, Турция ще осигурява помощ във военното обучение, техническата и научна дейност, и обучението на лични телохранители.
Федералният министър за човешките права Расим Ляич заяви във вторник (29 юни), че сътрудничеството с Трибунала на ООН за военни престъпления ще бъде възобновено.
"Факт е, че имаше прекъсване по простата причина, че се проведе втори тур на изборите в Сърбия", каза той, допълвайки, че сътрудничеството ще включва и прехвърляне на обвинени лица в Хага.
Главният прокурор на ООН за военните престъпления Карла дел Понте многократно е заявявала, че всички разследвания ще бъдат приключени до края на годината, което ще доведе до издаване на още шест обвинителни акта срещу 11 лица.
Тя посочи, че някои от тях ще бъдат съдени заедно като съ-обвиняеми.
В сряда (18 юли) прокуратурата за военни престъпления обвини бивш косовски албански партизанин в извършването на зверства срещу сръбски цивилни по време на косовския конфликт.
Синан Морина, който е бил член на групата "Ораховац" на Армията за освобождение на Косово, е един от 35-те обвинени в принудително задържане, изтезаване и изнасилване на сърби, убийство на осем задържани и разрушаване на сръбска собственост и религиозни обекти в село Оптеруша в областта Ораховац през юли 1998 г.
Морина бе арестуван в Черна гора и екстрадиран в Сърбия през декември.
Румънският президент Траян Бъсеску посети Кабул в четвъртък (22 декември) и каза, че страната му е готова да подари батальон от модернизирани танкове Т-55 на афганистанската армия.
Бъсеску е начело на делегация, която е на коледно посещение при войниците от румънските контингенти в Ирак и Афганистан.
Също в четвъртък две румънски телевизионни станции бяха глобени за това, че са показали Дядо Коледа, опаковащ пистолети.
"Антена 1" и "Национал" бяха глобени с по 1437 евро за излъчване на реклама на местен производител на оръжие, в която Дядо Коледа раздава на журналисти пистолети, за да ги изпробват.
Председателят на румънската организация за медиен контрол каза, че децата могат погрешно да изтълкуват рекламата като разрешаване на използването на огнестрелни оръжия.
Също в четвъртък премиерът Калин Попеску Търичану отново каза, че правителството му няма да промени закона, който забранява осиновяването на деца от чужди граждани.
Те бяха преустановени миналата година под натиска на ЕС.
Министърът на отбраната Борис Тадич заяви пред белградски вестник в неделя (11 май), че следствието е констатирало връзки на представители на Въоръжените сили със заподозрени във военни престъпления лица, които се издирват от Трибунала на ООН.
Той каза, че последният известен контакт с босненско-сръбския военен командир Ратко Младич се е осъществил на 15 май 2002 година.
Тадич добави, че е в ход разследване, което да определи дали офицери не продължават да прикриват обвинени от Трибунала на ООН.
Според министъра друг важен заподозрян, бившият офицер от югославската армия Веселин Сливанчанин, е бил забелязан на 16 януари, когато се е опитвал да получи достъп до военно съоръжение.
Той е бил отпратен от охраната и оттогава никой не го е виждал.
Тадич е първият официален представител, който признава, че армията е помагала на лица, заподозрени във военни престъпления, да се укриват от съда, позиция, която нееднократно е изразявала главният прокурор на Трибунала на ООН Карла дел Понте.
Известен бивш военен командир и двама други мъже са били застреляни в Печ в събота (4 януари), съобщи говорител на ООН.
Според показанията на свидетели, Тахир Земай е бил убит рано сутринта, когато нападатели са открили огън по автомобила му.
Земай беше свидетел в процеса по неотдавнашното дело срещу петима бивши членове на Армията за освобождение на Косово, между които брата на един от висшите политици в провинцията, а миналата година се отърва невредим при опит за покушение срещу него.
Другите двама убити са 20-годишният му син Енис и друг родственик на име Хасан Земай.
Полицията в Печ не коментира мотивите за убийствата, позовавайки се на воденото разследване.
Армията потвърди в понеделник (4 февруари), че са били извършени въздушни удари срещу 70 предполагаеми цели на Кюрдската работническа партия (ПКК) в Северен Ирак.
В изявление, публикувано на уебсайта на турския генерален щаб, военните заявяват, че са били нанесени удари само срещу цели на ПКК и са положени големи усилия да се гарантира сигурността на цивилните граждани.
Във вторник членове на прокюрдската Партия за демократично общество (ПДО) излязоха в Диарбекир на протест срещу въздушните удари.
Членовете на ПДО казаха, че ще се качат в планините Габар и Джуди - оперативния регион, обект на нападенията - за да служат като човешки щит.
Армията обучава още 300 войници за третия български батальон, който ще бъде изпратен в Ирак.
Генерал-лейтенант Златан Стойков, командващ на обслужващите части на сухопътните сили, съобщи, че войниците ще започнат езиково обучение по английски и арабски език в петък (12 март).
Обучението по тактика, което започва следващата седмица, ще се ръководи от подполковник Петко Маринов, командир на първия български батальон в Ирак.
Очаква се войниците да бъдат изпратени в Ирак до края на месеца.
В четвъртък ОССЕ реши да работи съвместно с Международния наказателен съд за бивша Югославия при наблюдаването на съдебните процеси за военни престъпления, прехвърлени от трибунала на национални юрисдикции на Балканите.
Главният прокурор на ООН Карла дел Понте говори по време на откриването на първия съд за военни престъпления в Босна и Херцеговина по-рано тази година.
В четвъртък (19 май) Постоянният съвет на ОССЕ прие на свое заседание решение за започване на съвместна работа с Международния наказателен съд за бивша Югославия (МНСБЮ) по наблюдението на разглежданите от национални съдилища дела за военни престъпления.
Условията на споразумението се отнасят до съществуващите мисии на ОССЕ в Босна и Херцеговина (БиХ), Хърватия и Сърбия и Черна гора, които ще наблюдават съдебните процеси за военни престъпления, прехвърлени от МНСБЮ на съдилищата в съответните балкански страни, се казва в изявление на ОССЕ.
Споразумението от четвъртък бе сключено по предложение на главния прокурор на ООН за военни престъпления Карла дел Понте, отправено към изпълняващия длъжността председател на ОССЕ, словенският външен министър Димитрий Рупел.
В своя реч на заседанието в четвъртък Дел Понте похвали организацията, включваща 55 държави членки, за усилията й за подпомагане на правосъдието и върховенството на закона в бившите югославски републики.
"ОССЕ е най-добре подготвена тясно да си сътрудничи със службата на прокурора при изпълнението на тази важна задача и по този начин тя ще играе важна роля в един ключов аспект от стратегията за приключване на работата на трибунала, одобрена от Съвета за сигурност на ООН", каза дел Понте.
Стратегията за приключване на работата на трибунала определя 2008 г. като краен срок за завършване на всички дела на първа инстанция и 2010 г. като краен срок за приключване с обжалванията и с всички останали дейности на установения в Хага съд.
"Мисиите на ОССЕ в съответните страни вече участват в наблюдаването на съдебните процеси за военни престъпления", отбеляза прокурорът.
Моите впечатления са, че ОССЕ притежава необходимите възможности за осъществяване на стриктното наблюдение, изисквано от МНСБЮ.
Всъщност МНСБЮ вече е цитирал докладите от наблюденията на ОССЕ в няколко от своите производства.
С цел да спази крайните срокове, определени в одобрената от ООН стратегия за приключване на работата на трибунала, МНСБЮ реши да приеме редица мерки, които да помогнат за ускоряване на съдебните процеси и едновременно с това да освободят съдебни зали, за да могат да се разглеждат други дела.
Една от тези стъпки е решението на трибунала на ООН да прехвърли някои съдебни дела за военни престъпления от средно и ниско ниво на националните съдилища.
Първото съдебно решение в това отношение излезе във вторник, когато съдиите на ООН одобриха предложението на Дел Понте за прехвърляне на делото на босненски сърбин, бивш участник в паравоенно формирование, за разглеждане от отделението за военни престъпления на държавния съд на БиХ.
Прокурорът каза, че през последните месеци службата й е направила още 10 предложения за прехвърляне на дела, засягащи 18 обвиняеми.
Ако съдиите на ООН дадат своето одобрение, седем съдебни дела за военни престъпления ще бъдат прехвърлени на БиХ, едно на Хърватия, едно на Сърбия и Черна гора и едно или на Хърватия, или на Сърбия и Черна гора.
Освен това службата на Дел Понте започна и процес за препращане на над 60 дела без формулирани обвинения на националните юрисдикции на БиХ, Хърватия, Македония и Сърбия и Черна гора.
Като изрази увереност, че "е създадена база за провеждане на справедливи съдебни процеси" из целия регион, Дел Понте предупреди, че все пак националните съдебни производства трябва да бъдат наблюдавани.
Трябва да се положат усилия и за ефективното прилагане на двустранните споразумения и европейските конвенции за съдебно сътрудничество и на законите за защитата на свидетелите.
Националните власти в целия регион трябва да разработят с помощта на международната общност и на специализирани неправителствени организации цялостни стратегии за решаване на този сложен, но изключително важен въпрос.
"Толерирането на безнаказаността за военни престъпления създава задължения за бъдещите поколения", каза Дел Понте.
В петък (26 юни) парламентът прие закон, ограничаващ правомощията на военните съдилища, в опит да се хармонизира законодателството с изискванията, свързани с ЕС, съобщиха медиите.
Законопроектът, внесен от управляващата Партия на справедливостта и развитието (ПСР), открива възможност за съдене на военнослужещи в мирно време от граждански съдилища по обвинения в антиправителствени действия, заплаха за националната сигурност, нарушения на конституцията и организирана престъпност.
Законът прехвърля също така правомощията за съдене на цивилни граждани в мирно време за нарушения, които понастоящем попадат под разпоредбите на военния наказателен кодекс.
Опозицията разкритикува закона с твърдението, че той има за цел "да окаже натиск" върху водещите се в момента разследвания на заговори за дискредитиране или сваляне на правителството на ПСР.
Генерал Кенан Еврен, който бе начело на военния преврат през 1980 г., заяви, че по-скоро ще извърши самоубийство, отколкото да се изправи пред съда.
В интервю за всекидневника "Хюриет" Еврен каза, че това би бил неговият избор, ако парламентът приеме конституционните промени, предложени от главната опозиционна Републиканска народна партия.
Член 15 от турската конституция забранява водачите на преврата от 1980 г. да бъдат съдени когато и да било за действията им.
Турция планира да разположи военни части, съставени от професионални войници, по своята граница с Ирак в опит да спре проникването на своя територия на кюрдски бунтовници от Северен Ирак, заяви във вторник (9 ноември) военният министър Веджди Гьонюл.
В първия етап армията ще наеме около 50 000 души за период от най-малко три години за участие в борбата срещу тероризма, обясни министърът.
Той обаче не съобщи срокове за евентуалното разполагане на професионалните военни части.
Турският президент Абдула Гюл получи ежегодната награда на "Чатъм Хаус" от кралица Елизабет ІІ на церемония в Лондон.
Гюл беше отличен заради задълбочаването на връзките на Анкара с Близкия изток, ролята й на посредник между враждуващите групировки в Ирак и усилията за организиране на преговори между афганистански и пакистански лидери за решаване на споровете между тях.
Черногорската полиция пое контрола върху федералната държавна граница от армията, съобщи представителят на полицията Милан Паунович в събота (9 август).
Това действие е в резултат от решението,прието миналата седмица от Върховния съвет по отбраната на Сърбия-Черна Гора, за прехвърляне на отговорността за контрола върху границите от армията към полицейските сили.
Те ще се нанесат във военните съоръжения и сгради до края на годината.
Междувременно министърът на отбраната на Сърбия-Черна Гора Борис Тадич каза, че сръбската полиция ще поеме граничния контрол само след като полицаите приключат подготовката си за това.
Той добави, че практиката войници да охраняват границата не е необичайна по света, но че те трябва да бъдат заменени скоро.
Македонският премиер Никола Груевски се срещна в четвъртък (14 септември) с главния прокурор на Хагския трибунал Карла дел Понте и обеща, че неговата страна ще осигури пълно сътрудничество в тази област.
Макар че срещата бе в приятелска атмосфера, Дел Понте отхвърли искането на Груевски за освобождаване под гаранция на бившия вътрешен министър Любе Бошковски и на служителя на службите за сигурност Йохан Тарчуловски, които са обвинени във военни престъпления, свързани с междуетническия конфликт от 2001 г. в Македония.
Дел Понте също така отхвърли искане за прехвърляне на четири дела в Македония с аргумента, че местните съдилища още не са готови да се справят с тях.
Американска военна делегация, ръководена от сенатора Джеймз Инхоф, приключи визитата си в България в сряда (20 август).
Екипът от военни експерти посети няколко местни бази, за да проучи възможностите за тяхното използване от американски и натовски сили за подготовка и учения.
Инхоф, който е член на Комисията по въоръжените сили, каза, че посещението бележи края на първата фаза от американската стратегия за преместване на военни бази към Централна и Източна Европа.
Окончателното решение за местоположението на базите се очаква през следващата година.
Две военни учения ще се проведат в Албания, съобщава местната преса в понеделник (8 септември).
Ученията, предвидени за периода до 23 септември, ще подпомогнат адаптирането на албанските войски към натовските стандарти.
Американски и британски части ще участват в ученията и ще осъществят специално обучение по тактика за борба с тероризма.
Военен самолет се разби в сряда (24 септември) на летището в Батайница край Белград по време на тренировъчен полет, съобщи сръбското министерство на отбраната.
При катастрофата е загинал Ищван Канас, един от най-добрите пилоти от военновъздушните сили, съобщиха медиите.
Армията съобщи, че той е тренирал за предстоящо въздушно шоу.
Междувременно в сряда камион и микробус са се сблъскали в Северозападна Турция, при което са загинали 14 души, повечето от тях роднини, завръщащи се от погребение в Истанбул.
Двете превозни средства са се сблъскали челно в близост до град Гереде в провинция Болу, след като микробусът се е опитал да задмине друго превозно средство.
Трибуналът на ООН за военни престъпления и хърватските власти са потвърдили ново общо обвинение срещу двама генерали от резерва Младен Марсач и Иван Чермак, както и изменения обвинителен акт срещу укриващия се генерал от резерва Анте Готовина.
Маркач и Чермак се очаква да се предадат доброволно в Хага тази седмица.
Властите твърдят, че нямат информация за местонахождението на генерала от резерва Анте Готовина, посочвайки, че той не е на хърватска територия.
Хърватия е потвърдила получаването на обвинителния акт на Трибунала на ООН за военни престъпления срещу двама генерали от резерва Младен Маркач и Иван Чермак, както и изменения обвинителен акт срещу укриващия се генерал от резерва Анте Готовина.
Маркач и Чермак ще отпътуват за Хага до края на тази седмица, заяви хърватският министър на правосъдието Весна Скаре Озболт по време на пресконференция в Загреб в понеделник ( 8 март).
Говорителят на прокуратурата на ООН Флорънс Хартман заяви пред Хърватското радио и телевизия, че Маркач и Чермак са били обвинени съвместно в престъпления срещу човечеството и нарушение на законите или обичаите за водене на война във връзка с операцията на хърватската армия срещу сръбски бунтовници през 1995 г.
Тя допълни, че обвинителните актове ще бъдат публикувани много скоро и даде висока оценка на властите за това, че са ги държали запечатани след момента на получаването им преди десет дни.
Хартман също така посочи, че очаква току-що обвинените генерали да се явят скоро пред Трибунала в Хага, а Загреб да предприеме необходимите стъпки по случая "Готовина".
Международният наказателен трибунал за бивша Югославия (МНТБЮ) издава понякога запечатани обвинителни актове, за да даде време на властите да арестуват и предадат заподозрените.
Очаква се Маркач и Чермак да направят публични изявления в понеделник.
Съобщава се, че те са постигнали споразумение с хърватския Съвет за сътрудничество и с МНТБЮ и могат да заминат за Хага още в сряда заедно с адвокатите си с редовен полет на хърватския национален превозвач.
По-рано генералите бяха заявили, че ще се предадат доброволно, в случай че бъдат обвинени.
По силата на тази договореност със Съвета, на тях ще бъде оказана юридическа и материална помощ и те вероятно ще се завърнат в родината си в очакване на процеса, след като подадат съответни молби пред Съда на ООН.
Пълноценното сътрудничество с МНТБЮ е ключово предусловие за по-нататъшния напредък на Хърватия по пътя към членството в ЕС, вкл. за надеждите й да получи официален статут на кандидат за членство до юни и дата за започване на предприсъединителните преговори през декември.
Загреб заявява, че е готов да се присъедини към Съюза през 2007 г.
Анализатори подчертават,че е важно да се изпрати положителен сигнал към Запада относно сътрудничеството по военните престъпления на фона на критиките към Загреб за невъзможността да бъде предаден Готовина вече почти три години след повдигането на първото обвинение срещу него.
Случаят "Готовина" остава пречка по пътя на европейската интеграция на Хърватия.
Властите твърдят, че не разполагат с информация за местонахождението на укриващия се генерал, твърдейки, че той не е на хърватска територия.
Тъй като той притежава както хърватски, така и френски паспорт, те казват, че е много трудно да бъде издирен.
Шефът на представителството на хърватския Хелзинкски комитет във Вуковар Саша Лалич потвърди в неделя, че екип от следователи към МНТБЮ е пристигнал в източния хърватски град преди няколко дни.
Лалич отказа да коментира причините за посещението на екипа, но в съобщения от медиите се предполага, че те са там, за да разследват изчезването на около 20 етнически сърби през лятото на 1991 г.
В Хърватия бяха арестувани шестима бивши членове на паравоенния отряд, за които съществуват подозрения, че са убивали сърби по време на конфликта през 1991-1995 г., според съобщение на полицията от събота (21 октомври).
Задържаните - петима мъже и една жена - ще бъдат обвинени в това, че са завързали ръцете на жертвите, залепили са лепенки на устите им и са ги хвърлили в река Дрина, близо до Осиек.
Полицията смята, че поне 37 сърби са били убити от групировката през 1991 г. и началото на 1992 г.
Извършителите са търсели отмъщение заради силните бомбардировки в Осиек в началото на 1991 г.
От много години организации за човешките права настояват хърватските власти да разследват данните за убийствата в Осиек.
Черногорската полиция е арестувала бивш член на полувоенната група "Чакалите" по подозрения в извършването на военни престъпления срещу косовски цивилни граждани, съобщи в понеделник (17 януари) сръбската прокуратура за военни престъпления.
Ранко Момич беше задържан в събота въз основа на заповед за арест, издадена от Белград.
В момента той е в ареста в очакване на екстрадиране.
Според сведенията "Чакалите" са избили най-малко 44 души в село Чушка през 1999 г.
Новият началник на Генералния щаб на въоръжените сили на Сърбия и Черна гора, генерал Любиша Йокич, официално встъпи в длъжност след церемония по предаване на пълномощията във вторник (25 октомври).
Черногорският генерал заменя на поста Драган Пашкаш.
Той обеща, че реформите в сектора на федералната отбрана ще продължат.
Също във вторник черногорският парламент одобри кандидатурата на заместник-премиера Юсуф Калаперович за нов вътрешен министър на републиката.
Той ще замени Драган Джурович.
Местните медии съобщават също и за сериозни промени в ръководството на полицията.
Загреб е домакин на среща на военните министри от държавите, подписали Адриатическата харта.
Двудневна среща на министрите на отбраната от държавите, подписали Адриатическата харта - Албания, Хърватия и Македония, започна в Загреб в понеделник (24 януари).
Присъстваха и представители на САЩ, както и посланиците на държавите-членки на НАТО в Хърватия.
Срещата е част от редовните контакти, установени между трите държави през 2003 г. с оглед усилията им да се присъединят към НАТО.
Управляващата Хърватска демократическа общност (ХДО) обяви началото на подготовка за местните избори, които вероято ще се проведат в средата на май.
След партийно заседание в събота лидерът на ХДО и премиер Иво Санадер заяви, че местните клонове на ХДО ще избират самостоятелно кандидатите за кметове и общински съветници.
Депутатът от парламента Бранимир Главаш получи в петък (8 май) присъда от десет години лишаване от свобода за военни престъпления срещу сръбски цивилни граждани по време на войната за независимост на Хърватия в началото на 90-те години на миналия век.
Съдът заяви, че през 1991 г. Главаш е разпоредил военизиран отряд под негово командване да отвлече и убие десет сърби от гр. Осиек.
След като миналата година парламентът частично свали имунитета срещу съдебно преследване на генерала, властите повдигнаха обвинения срещу него.
Главаш настоява, че процесът е бил политически мотивиран.
Той хвърля вината върху управляващия Хърватски демократичен съюз, който го изключи преди три години след конфликта му с премиера Иво Санадер.
В официално изявление от неделя (29 февруари) гръцкият министър на отбраната Янос Папандониу отхвърли съобщението във "Файненшъл Таймз", в което се цитират негово становище, че италиански и турски военноморски части следва да патрулират в Егейско и Йонийско море.
Гърция няма да позволи патрули на чужди държави на своя територия, вкл. в морското и въздушното пространство, каза Папандониу.
Адвокатите, представляващи обвиняемия във военни престъпления бивш хърватски генерал Анте Готовина, съобщиха в четвъртък (22 май), че не са поискали временното му освобождаване, въпреки че това е било възможно поради смъртта на баща му.
Миле Готовина, на 76 г., почина от сърдечен удар в четвъртък и бе погребан в петък.
След като научи вестта, Готовина каза, че ще се моли за душата на баща си от затворническата си килия.
Лидерът на Сръбската радикална партия Воислав Шешел поиска в четвъртък от Трибунала в Хага за военните престъпления да го оправдае по всички обвинения, като заяви, че те са "политически мотивирани".
Шешел е обвинен във военни престъпления срещу цивилни граждани от несръбски произход в Хърватия, Войводина и Босна и Херцеговина в периода между 1991 и 1993 г.
В понеделник (11 февруари) в Белград започна двудневен регионален форум, посветен на фактите, свързани с военните престъпления в бивша Югославия.
Тази трета по рода си конференция ще привлече повече от 250 представители на правителства, парламенти, медии, асоциации на ветераните от войните и неправителствени организации от страните от бивша Югославия.
Председателят на сръбския парламент Оливер Дулич ще открие събитието, а докладчикът на Европейския парламент за Сърбия Йелко Кацин ще произнесе реч.
Обсъжданията ще се фокусират върху три теми: нуждите и очакванията на жертвите на военни престъпления и на техните семейства, регионалния подход при разследването на военни престъпления и усилията за предотвратяване на нови войни и военни престъпления.
Във вторник (30 август) руската прокуратура потвърди задържането на обвинения във военни престъпления босненски сърбин Драган Зеленович и посочи, че предстои екстрадирането му.
В съобщението, цитирано от руските медии, се казва, че Зеленович е бил задържан в западносибирския регион Ханти-Мансийск на 25 август по силата на международна заповед за арест, издадена от трибунала в Хага.
Властите не споменават дали Зеленович ще бъде прехвърлен в Хага - където ще трябва да отговаря по обвинения в престъпления срещу човечеството и нарушаване на законите и обичаите за водене на война във Фоча през 1992-1993 г. - или на друго място.
Потвърждението за ареста на командира на босненска сръбска военизирана част дойде след едноседмични спекулации по въпроса.
В понеделник (2 август) полицията арестува мъж, заподозрян в извършването на военни престъпления по време на войната от 1992-1995 г.
Стипо Кристо от Горни Вакуф беше задържан въз основа на заповед за арест, издадена от съд в Зеница през 1994 г.
В сряда (12 януари) полицията откри остаряло военно оборудване от времето на босненския конфликт от 1992-1995 г. в сутерена на президентството на БиХ.
Експерти се произнесоха, че няма опасност от взрив, и по тази причина сградата не беше евакуирана.
Месец след като главният прокурор на ООН за военни престъпления Карла дел Понте изпрати остро критичен доклад до Съвета за сигурност, Сърбия все още се намира в политическата задънена улица във връзка със сътрудничеството по военните престъпления.
Главният прокурор на ООН за военни престъпления Карла дел Понте определи сръбския премиер Воислав Кощуница като една от бариерите пред реализиране на сътрудничество с МНТБЮ.
Измина месец от доклада на главния прокурор на ООН за военни престъпления Карла дел Понте пред Съвета за сигурност на ООН по отказа на Сърбия да сътрудничи с Хагския трибунал.
Оттогава насам прокурорът многократно повтаря твърдението си, че най-малко 12 обвиняеми във военни престъпления живеят, без да се крият, в Сърбия и че премиерът Воислав Кощуница продължава да препятства процеса на изправянето им пред съда.
"Мога да кажа, че Кощуница по политически причини не иска да арестува бегълците - тъй като той лично ми каза това при последната ни среща", заяви тя пред Би Би Си по-рано този месец.
Кощуница е казал, че е привърженик на доброволното предаване на обвиняемите, политика, която според дел Понте не дава никакви резултати.
Много анализатори считат, че позицията на премиера е продиктувана от безпокойство, че предаването на обвиняемите може да дестабилизира неговото правителство на малцинството, което зависи от парламентарната подкрепа на социалистите на Слободан Милошевич.
"Ще бъде оказан ужасен натиск върху Кощуница и върху всички компетентни политически субекти в страната", вследствие изявленията на дел Понте, каза Йован Симич, съветник на сръбския президент Борис Тадич.
От своя страна, Тадич продължава да подчертава необходимостта от сътрудничество с Хага.
"Това е наше международно и вътрешно задължение и в същото време единственото предусловие да станем член на ЕС", каза той.
Съюзът многократно е заявявал, че няма да започне обсъждане по евентуално начало на предприсъединителни преговори с Белград, докато въпросът за сътрудничеството не бъде разрешен и обвиняемите не потеглят за Хага.
САЩ също засилиха натиска си, замразявайки някои видове помощ и предупреждавайки, че те вече не подкрепят прехвърлянето на дела за военни престъпления към Сърбия.
Междувременно икономисти предупредиха, че още един отрицателен доклад на дел Понте може сериозно да навреди на икономическите перспективи, като намали доверието на чуждестранните инвеститори, които вече се притесняват от нестабилния политически пейзаж, възраждането на ултранационалистически политици и мудното придвижване на страната към Европа.
В същия контекст, министърът на отбраната на Сърбия-Черна гора Пръвослав Давинич отрече във вторник (21 декември), че босненско-сръбският генерал от запаса, издирван от Трибунала на ООН, Винко Пандуревич, е бил задържан в казарма на федералната армия в северозападна Сърбия, а властите обмислят прехвърлянето му в Хага.
"Имаме пълна информация какво става в нашите казарми и няма начин заподозрян от Хага да се намира понастоящем във военно поделение на Сърбия-Черна гора", гласи изявление на Давинич.
Твърденията бяха лансирани от всекидневника от Баня Лука Независне Новини, който цитира източник, близък до правителството на Кощуница.
Двудневно заседание на военните министри от държавите, подписали Адриатичесата харта, Албания, Хърватия и Македония - приключи във вторник (25 януари) при закрити врати.
Местната преса съобщи, че представителите на САЩ, БиХ, България, Гърция, Италия, Унгария, Румъния, Словения, Сърбия-Черна Гора и Турция също са взели участие в срещата.
Съобщава се, че разговорът е бил фокусиран върху напредъка, постигнат от държавите от Западните Балкани в процеса на интеграцията в НАТО.
Хърватия и Норвегия подписаха двустранно споразумение за реадмисия и сътрудничество в борбата срещу нелегалната миграция.
Споразумението предвижда освен това и взаимна защита на обменяната информация между съответните МВР.
Сръбският премиер Зоран Джинджич призова бившия командир на босненско-сръбската армия Ратко Младич да се предаде на Трибунала на ООН за военни престъпления.
В интервю за "Вечерни новости" в понеделник (13 януари), Джинджич призова хората от обкръжението на Младич да го убедят да се предаде, за да освободи Сърбия от натиска, на който е подложена.
Според представители на международната общност Младич се укрива в Сърбия и е под закрилата на властите в Белград.
Джинджич заяви също, че федералното правителство е осигурило пускането под гаранция на бившия сръбски президент Милан Милутинович.
Според властите, техническите подробности вече са уредени и той ще се изправи пред трибунала.
Сръбските власти изглеждат готови да изпълнят обещанията за сътрудничество с Хага, след месеци на критики от страна на прокурорите по военни престъпления и западните правителства.
П, БиБиСи, EUobserver.com, Фокс Нюз, Радио Б92, Mediapool.
Последните изявления на представители на сръбските власти показват тяхната готовност да изпълнят задълженията си към Трибунала на ООН за военни престъпления; те обещават да арестуват всички издирвани от съда в Хага.
"Ние сме длъжни ... да оказваме съдействие на Хагския трибунал, за да можем да кажем, че нашият ангажимент към този международен съд е изпълнен", заяви сръбският премиер Зоран Живкович в понеделник (7 април).
Военните прокурори и западните правителства критикуваха властите в Белград за тяхното недостатъчно сътрудничество, особено за неуспеха им да предадат някои от най-издирваните военнопрестъпници, включително Ратко Младич.
Главният прокурор за военни престъпления Карла дел Понте настояваше месеци наред, че Младич се крие в Сърбия и е под защитата на армията, докато Белград отхвърляше това твърдение.
Бившите военни офицери Веселин Сливанчанин и Мирослав Радич са също сред издирваните от прокурорите в Хага за участието си в убийствата на стотици цивилни в близост до хърватския град Вуковар през 1991 г.
В понеделник Живкович призна, че Младич може би е под защитата на "някои отделни личности от армията".
Той каза пред белградското радио Б92: "Ние ще можем да установим със сигурност дали те [издирваните военнопрестъпници] са тук".
Той смята също, че отстраняването на бившия шеф на военното контраразузнаване Аца Томич и назначаването на нов министър на отбраната ще осигурят пълен контрол над армията.
В събота министърът на отбраната на Сърбия-Черна гора Борис Тадич заяви за черногорска телевизионна станция, че не знае дали армията или "някои бивши силови групировки" пазят Младич, но "ние ще проведем възможно най-пълно разследване".
Изявлението на Тадич бе направено ден след като правителството на Сърбия-Черна гора внесе поправки в закона за сътрудничество с Трибунала на ООН за военни престъпления, като премахна ограниченията по време за ареста и екстрадирането на обвинените във военни престъпления.
Първоначалният текст позволяваше екстрадирането само на заподозрени, обвинени преди приемането на закона преди около една година.
"Може да се очакват още няколко нови обвинения", съобщи външният министър на Сърбия-Черна гора Горан Свиланович.
Той заяви в събота, че заподозрените в организирането на убийството на сръбския премиер Зоран Джинджич също са свързани с престъпленията от войната.
Свиланович добави, че доверените лица на Слободан Милошевич - бившите служители на държавна сигурност Йовица Станишич и Франко Симатович, ще бъдат предадени на Хагския трибунал, ако срещу тях бъдат повдигнати обвинения.
След убийството на Джинджич и двамата са отведени в следствения арест и се разследват за връзките им с организираната престъпност.
Симатович е бил първият командир на неотдавна разформирования отряд за специални операции (ОСО), в който са участвали бивши членове от паравоенните формирования от Балканските войни.
Заместник-командирът на ОСО, Звездан Йованович, бе арестуван преди около десетина дни по подозрение в изстрелването на куршума, който уби Джинджич на 12 март.
Радио Б92 предаде в понеделник вечерта, че Йованович е направил самопризнания.
Живкович съобщи в понеделник, че правителството ще предложи отмяна на извънредното положение до края на април.
Той добави, че общите избори в Сърбия вероятно ще бъдат насрочени за есента, преди да изтече мандата на сегашния парламент.
Той заяви, че ситуацията в страната е под контрол, въпреки факта, че лидерът на Земунския клан, Милорад Лукович - "Легия", все още е на свобода.
Началникът на Постоянния щаб на НАТО в Сараево генерал-майор Ричард Уитман се срещна в понеделник (23 юли) с вътрешния министър на Република Сръбска (РС) Станислав Чадо и с Йован Спаич, председател на работната група, отговаряща за прилагането на плана за действие на РС за сътрудничество по въпросите на военните престъпления.
Уитман отново подчерта желанието на НАТО да помогне на РС в изпълнението на поетите от нея ангажименти към Трибунала на ООН за военни престъпления в Хага, включително арестуването на останалите на свобода бегълци.
Той похвали също така службите за сигурност на РС за тяхната работа през изтеклата година.
Министър-председателят Реджеп Тайъп Ердоган призова парламента в четвъртък (2 октомври) да побърза с гласуване за изпращането на мироопазващи войски в съседен Ирак.
Той направи изказването си след като турски и американски официални лица се споразумяха да действат съвместно за отстраняване на заплахата от кюрдските екстремисти, базирани в Северен Ирак.
Външният министър Абдула Гюл, току-що завърнал се от разговори във Вашингтон и други столици, заяви, че би било немислимо Съединените щати да не предприемат действия срещу организации, включени в собствения им списък на терористичните движения.
Също в четвъртък Ердоган се срещна в Анкара с чешкия си колега Владимир Шпидла.
Те излязоха с общо изявление, в което декларират решимостта си да постигнат мир и стабилност в Югоизточна Европа и Близкия Изток.
Четирима членове на терористичната Кюрдска работническа партия (ПКК) и турски войник бяха убити при сблъсъци в Югоизточна Турция в събота (21 август).
Властите твърдят, че това се е случило в провинция Хакари, когато силите за сигурност са попаднали на група членове на ПКК.
На 13 август ПКК обяви едностранно прекратяване на огъня до 20 септември, заради спазването на Рамазан.
Те обещаха, че бунтовниците ще прекратят операциите вътре в Турция, но ще се защитават, ако бъдат нападнати от армията.
Съдът в Осиек осъди в четвъртък (8 април) бивш хърватски войник на 12 години затвор за военни престъпления.
Никола Иванкович бе признат за виновен за убийството на 19 цивилни сръбски граждани в близкото село Паулин Двор през декември 1991 г.
Другият обвиняем по делото Енес Витескич бе оневинен.
Хърватската национална телевизия излъчи в сряда видеозапис на генерала от запаса Анте Готовина, един от главните заподозрени от трибунала на ООН, в който той обвинява войските си във "варварство и вандалщина".
Лентата е заснета в Книн на 6 август 1995 г., ден след превземането на града от хърватските сили под командването на Готовина.
През 2001 г. той потъна в неизвестност след като трибуналът на ООН повдигна обвинения във военни престъпления срещу него.
Терористичната Кюрдска работническа партия (ПКК) понесе тежки загуби при сериите въздушни удари на турски военни самолети след 16 декември, съобщи Генералният щаб на турската армия в петък (26 декември).
"Въздушните удари на турските въоръжени сили по обекти на ПКК в Северен Ирак поставиха организацията под силен натиск", заяви генерал Метин Гурак, началник на пресслужбата на Генералния щаб.
"Районът [на Северен Ирак] вече не е безопасно място за членовете на ПКК", добави той.
След въздушните удари, все по-голям брой членове на ПКК напускат организацията, заяви Гурак.
Американският гражданин Дейвид Швендиман, който зае поста главен прокурор на БиХ за военни престъпления в четвъртък (29 ноември), каза, че над 312 случая, в които са замесени 894 души, се разследват в момента.
Камарата за военни престъпления на БиХ, създадена през 2005 г., за да поема по-маловажни дела от Трибунала на ООН за военни престъпления, вече е издала 40 обвинителни акта.
По оценки на прокурорите на свобода все още остават 16 150 души, заподозрени в участие в зверства по време на конфликта от 1992-1995 г.
Също в четвъртък държавната Агенция за разследване и охрана на БиХ арестува 63-годишния босненски сърбин Раде Веселинович за военни престъпления.
Задържаният край военновременната крепост на босненските сърби Пале е заподозрян в извършване на военни престъпления срещу цивилни граждани в сараевското предградие Хаджици преди 15 години.
Служители на Държавната агенция за разследване и охрана (ДАРО) арестуваха в четвъртък (21 януари) двама босненски сърби, заподозрени във военни престъпления по време на босненския конфликт от 1992-1995 г.
Смята се, че Ратко Дроняк и Драган Родич са убили най-малко 50 цивилни граждани от несръбски произход и военнопленници.
Дроняк, началник на лагера за задържане "Каменица", и Родич, надзирател там, са заподозрени също в изтезаване и унижаване на задържаните.
Командващият СФОР генерал-лейтенант Уилям Уорд изрази в сряда (5 февруари) пълната си подкрепа за усилията на правителството да осъществи реформи в областта на отбраната.
На срещата си с председателя на президентството на БиХ Аднан Терзич в Сараево, двамата представители са обменили мнения за предварителните условия за членството на БиХ в програмата Партньорство за мир.
Те са обсъдили и откриването на представителство на НАТО в страната.
Разследващ съдия в белградски районен съд разпита четирима полицейски служители в петък (13 март) по подозрение, че те са извършили военни престъпления срещу цивилни лица и военнопленници по време на конфликта през 1998-1999 г. в Косово.
Съдията е наредил заподозрените да останат в ареста до един месец.
Радослав Митрович, командир на част, в която четиримата са служили по време на конфликта, е съден за военни престъпления в същия съд в Белград.
Смята се, че той е наредил убийството на 48 албански цивилни лица в Южно Косово през 1999 г.
САЩ ще изпратят експерти, които ще проучат възможностите за откриване на военни бази в България, заяви външният министър Соломон Паси в понеделник (18 август).
Той добави, че е получил няколко искания от различни общини, включително Варна, Бургас, Плевен, Пловдив и Стара Загора.
Някои райони в Родопите също са изразили подобен интерес.
Според Паси желанията на местното население ще бъдат отчетени, преди да се вземе окончателно решение за местоположението на базите.
Български механизиран пехотен взвод се присъедини към международните сили ИСАФ в Афганистан.
Подразделението ще бъде под германско командване.
Военно координационно бюро на НАТО бе открито в понеделник (18 декември) в Белград - дни, след като президентът Борис Тадич подписа официалния договор за присъединяването на Сърбия към програмата "Партньорство за мир".
Бюрото, което се помещава в сградата на Министерството на отбраната, ще се оглавява от френския бригаден генерал Яник Асе.
Една от основните цели на бюрото ще бъде да подпомага процесите на реформа и модернизация в сръбските въоръжени сили.
Като част от ключово важната военна реформа под егидата на международната общност, Комисията за военна реформа проведе първата си дискусия относно модернизирането на отбранителния сектор в Босна и Херцеговина.
Най-важната фаза в процеса на военната реформа в Босна и Херцеговина (БиХ) започна по-рано този месец с първото заседание на Комисията за военна реформа (КВР).
Създадена от Върховния представител Пади Ашдаун и ръководена от американския военен експерт Джеймз Локър ІІІ, КВР има задачата да предложи конкретни юридически и практически стъпки за реорганизация на цялостния отбранителен сектор в БиХ през 2004 година.
Тази реорганизация е ключово предусловие за приемане на БиХ в програмата на НАТО "Партньорство за мир" ( ПзМ).
Преди края на август КВР трябва да препоръча на държавния парламент законодателни промени, което е необходимо за приемане на окончателно решение преди края на годината.
В сегашния си вид секторът е изпълнил своите цели", каза Локър в началото на първото заседание. "
Той осигури стабилност през последните осем години, но вече е изчерпал полезността си.
Той е несъвместим с евроатлантическите стандарти, създава прекомерно икономическо бреме върху народите на БиХ и е неспособен да гарантира ефективна сигурност и работи с международните институции.
Комисията е съставена от седем местни представители от министерствата на отбраната на двете административни области, Постоянния комитет по военни въпроси на БиХ, както и от по един представител на НАТО, СФОР, Службата на върховния представител и мисията на ОССЕ в БиХ.
Представители на ЕС, САЩ, Русия и Турция също ще присъстват като наблюдатели.
Решаващо предусловие е установяването на обединена командно-управленска структура на държавно ниво за въоръжените сили в БиХ.
Това налага създаването на министерство на отбраната на държавно равнище, както и въвеждане на парламентарен контрол на държавно ниво върху въоръжените сили.
Формирани по силата на Дейтънското мирно споразумение, двете административни области в БиХ - Федерация Босна и Херцеговина (БиХ) и Република Сръбска (РС) - все още имат отделни армии и военни министерства.
Съгласно конституцията на БиХ всеки представител на тричленното президентство има официални правомощия да действа като цивилен командващ на въоръжените сили в страната.
Законът в РС обаче все още се интерпретира по такъв начин, че поставя президента, представляващ тази област, в ролята на върховен главнокомандващ на армията на РС.
КВР трябва да намери средство за законното установяване на ясна командна верига, на чело на която да бъде президентството на БиХ.
Днес армията на РС наброява 6,600 души на активна служба, докато армията на федерацията наброява 9,200 бошнаци и 4,000 хърватски професионални войници.
СФОР работи и с двете армии за създаване на интегрирани въоръжени сили с около 12,000 активно действащи военнослужещи.
Съобщава се, че представители на РС все още предпочитат две отделни армии, докато босненско-мюсюлманските представители публично подкрепят пълното интегриране в единни съвместни въоръжени сили.
Политическите и военни представители на хърватите в БиХ подкрепят идеята за интегрирани въоръжени сили, но с три етнически обособени и равни по личен състав професионални бригади.
Ще поискам от КВР да погледне по-напред в бъдещето, когато формулира целите на военната реформа.
Препоръчваните от нас реформи ще дадат ход на дългия процес на интегриране на отбранителния сектор в БиХ в евроатлантически рамки.
"Непосредствената цел е приемането в ПзМ, но на хоризонта са и други важни цели като членство в НАТО", каза Локър.
В понеделник (23 юни) правителството на РС е обсъдило план за прилагане на военните реформи.
Според министъра на отбраната на РС Милован Станкович планът предвижда обединено военно командване с федералните власти и граждански контрол върху въоръжените сили.
Новите структури ще бъдат съобразени с конституциите както на федерацията, така и на босненско-сръбската област.
Правителството на РС предвижда и съкращаване на въоръжените сили до около 5,000 души.
Постоянният комитет по военните въпроси ще разработи окончателен план за реформата въз основа на сега обсъждания документ.
Предаването в неделя на бившия генерал от сръбската полиция Властимир Джорджевич на Трибунала на ООН за военни престъпления породи надежди, че и останалите четирима бегълци, издирвани от Хагския съд, също ще бъдат заловени скоро.
Оставащите на свобода обвиняеми включват бившия босненски сръбски политически лидер Радован Караджич (вдясно) и неговия военен командир Ратко Младич.
Бивш генерал от сръбската полиция бе предаден на Международния наказателен съд за бивша Югославия (МНСБЮ) в неделя (17 юни), часове, след като бе арестуван в Черна гора.
Властимир Джорджевич, който бе заместник вътрешен министър и началник на обществената безопасност до януари 2001 г., изчезна по-късно същата година след откриването на масови гробове с останки на стотици косовски албанци.
МНСБЮ издаде обвинителен акт срещу него през октомври 2003 г. за престъпления срещу човечеството и нарушаване на законите и обичаите за водене на война, убийство, депортиране и други нехуманни действия срещу етнически албанци по време на конфликта от 1998-1999 г. в Косово.
Други шест бивши високопоставени длъжностни лица, подведени под отговорност по подобни обвинения в общия обвинителен акт с Джорджевич, са вече изправени пред съда в Хага.
Джорджевич, за когото мнозина смятаха, че се укрива в Русия, бе арестуван рано в неделя в курортния град Будва на черногорското адриатическо крайбрежие.
"Това бе съвместна акция на сръбската и черногорската полиция и на Хагския трибунал", каза Расим Ляич, сръбският министър, отговарящ за сътрудничеството с МНСБЮ.
Според белградското радио Б92 Джорджевич е пребивавал в Будва от 2004 г. под фалшива самоличност като Новица Караджич.
Той си бил пуснал брада и работил като строителен работник там в продължение на повече от два месеца.
По-рано този месец друг укриващ се обвиняем във военни престъпления - бившият босненски сръбски генерал Здравко Толимир - бе заловен и предаден на съда в Хага, което стана повод за положителен доклад от главния прокурор на ООН за военни престъпления Карла дел Понте.
Нейната оценка даде възможност за подновяване на предприсъединителните преговори на ЕС със Сърбия.
Говорителят на МНСБЮ Антон Никифоров похвали в неделя "черногорската полиция и сръбските власти за поредната успешна акция".
Приветствайки новината за арестуването на Джорджевич, официални представители на ЕС подчертаха необходимостта от предаване на правосъдието в Хага и на останалите четирима укриващи се обвиняеми във военни престъпления, включително бившия босненски сръбски политически лидер Радован Караджич и военния му командир Ратко Младич.
Брюксел даде ясно да се разбере, че приключването на преговорите по Споразумението за стабилизация и асоцииране със Сърбия зависи от екстрадирането на всички обвиняеми от МНСБЮ, намиращи се на нейна територия.
Говорителката на върховния представител на ЕС по въпросите на външната политика Хавиер Солана, Кристина Галах, определи арестуването на Джорджевич като "отлична стъпка" към постигане на тази цел и "чудесна новина за отношенията на Сърбия с Европейския съюз".
Подобни коментари направи и говорителката на еврокомисаря по разширяването Оли Рен, която определи събититето в неделя като "добър знак".
Междувременно се очаква в понеделник Дел Понте да отчете подобряване на сътрудничеството на Сърбия с Трибунала на ООН при предстоящото представяне на окончателния си доклад за работата на прокуратурата на МНСБЮ пред Съвета за сигурност на ООН, преди да се оттегли от поста си през септември.
"В нейния доклад ... ще бъде включено всичко случило се до момента ... като арестуването на Толимир, достъпа до документи и, разбра се, арестуването на Джорджевич", каза нейната говорителка Олга Кавран.
Загребският окръжен съд отхвърли в петък (12 януари) искането на прокуратурата за задържане на бившия армейски генерал Рахим Адеми.
Заедно с генерал Мирко Норац той е обвинен във военни престъпления срещу цивилни сръбски граждани и военнопленници в т. нар. анклав Медак през 1993 г.
Прокурорът е пледирал за задържане под стража поради сериозността на обвиненията.
Съдът обаче е решил вместо това да наложи на Адеми да не променя местоживеенето си и да се разписва в полицията всеки ден.
Норац излежава 12-годишна присъда в местния затвор в Глина за други престъпления срещу сърби в Госпич през 1991 г.
Върховният представител Пади Ашдаун назначи комисия по военната реформа в БиХ в четвъртък (8 май).
Тя включва висши представители на международната общност и БиХ и трябва да разработи единно виждане за правните изисквания, необходими за реформиране на военните структури на страната, а също така да подготви законодателство в съответствие с модерната европейска практика.
Ашдаун иска до края на септември комисията да представи проектопредложения и рекомендации по въпроса.
Главната прокуратура започна разследване на предполагаеми военни престъпления, престъпления срещу човечеството и геноцид, извършени от Израел в ивицата Газа, предадоха в петък (6 февруари) медиите.
Разследването започна след жалба, постъпила от организацията за човешки права "Мазлум-Дер", която обвинява 19 висши представители на Израел, включително премиера Ехуд Олмерт, президента Шимон Перес, външния министър Ципи Ливни и министъра на отбраната Ехуд Барак, в извършване на престъпленията.
Групата е поискала още задържането на тези израелски представители, ако те влязат в Турция.
Трибуналът за военни престъпления на ООН издаде в петък (29 ноември) редица постановления.
По случая с вероятно най-високопоставения служител, той отхвърли жалбата на хърватското правителство срещу обвинението към бившия командващ щаба на армията Янко Бобетко.
Той е обвинен за ръководството на операцията в така наречения Медак Покет, при която бяха убити около 100 сърби, а техните домове разрушени.
Загреб отказа да арестува 83-годишния генерал в оставка, настоявайки, че той е освобождавал част от своята страна и не се е занимавал с етническо прочистване.
В четвъртък Загребският съд отказа да екстрадира Бобетко поради здравословни причини.
Опозиционната партия Хърватски демократичен съюз реагира бурно срещу постановлението на трибунала, настоявайки министър-председателят Ивица Рачан да отстоява позицията си или да подаде оставка.
В друг случай, Трибуналът в Хага осъди в петък босненския сърбин Митар Василевич на 20 години затвор по обвинения в престъпления срещу човечеството.
Той беше осъден за екзекутирането на петима мюсюлмани през 1992 г., но оправдан по обвинението, че е изгорил живи други 135 души във Вишеград по-късно същата година.
Също така, македонският министър на правосъдието Исмаил Дарлища предаде на трибунала пет случая за военни престъпления, извършени по време на кризата в сигурността миналата година.
Предаването е в съответствие с Резолюция 827, която изисква всички страни да сътрудничат на трибунала.
КФОР планира да проведе военно учение между 18 и 22 февруари, в което се очаква да вземат участие над 17 000 военнослужещи.
Учението ще изпита устойчивостта и уменията на разположените в Косово части на НАТО и тяхната готовност да провеждат операции, обхващащи цялата провинция.
Учението има още за цел да разшири сътрудничеството между международните и местните полицейски части, както и с Екипа за планиране на ЕС в Косово, който работи по европейска процедура за управление на кризи, свързана с върховенството на закона.
Висши представители на НАТО и ЕС повториха по време на свои разговори с босненския премиер Аднан Терзич в понеделник (7 февруари), че пълноценното сътрудничество с Трибунала на ООН за военни престъпления остава главно условие за ускоряване на евроатлантическата интеграция.
Терзич, който започна тридневно посещение в белгийската столица, проведе разговори с Генералния секретар на НАТО Яп де Хооп Схефер, върховния представител на ЕС по сигурността Хавиер Солана и с членове на Североатлантическия съвет.
Междувременно в Република Сръбска (РС) сръбската Партия за демократичен прогрес отново поиска президентът на РС Драган Чавич да свика среща на основните партии, където да се обсъди продължаващата правителствена криза.
Оставките в правителството, предизвикани от международните санкции през декември, засегнаха правителствата както на РС, така и на БиХ.
Армията извърши още една серия от въздушни удари срещу бази, за които се подозира че са на Кюрдистанската работническа партия (ПКК) в Северен Ирак в събота (22 декември) - третата турска офанзира срещу бунтовници на ПКК за по-малко от седмица.
Операциите през последните седмици доведоха до смъртта на "стотици терористи", съобщи Генералният щаб в изявление, публикувано на неговия уебсайт.
В него също се съобщава, че подобни нападения ще подължат.
Според кюрдски официални представители съботното нападение не е довело до жертви.
На 16 декември турски самолети бомбардираха планината Кандил в иракски Кюрдистан на границата между Турция и Ирак, която се смята за една от крепостите на бунтовниците на ПКК.
Два дни по-късно последва сухоземна операция.
Пет турски военни кораба с 1125 военнослужещи на борда ще навлязат в албански териториални води в сряда (23 юни).
Три от тях ще пуснат котва в Дуръс, а останалите ще се отправят към Вльора.
Миналия месец парламентът одобри закон, с който се разрешава влизането на корабите "за провеждането на съвместни учебни маневри с албанските военноморски сили".
Решението накара съседна Гърция да постави своята система за сигурност в състояние на готовност.
До момента военните кораби са спирали в девет страни в израз на желанието на Турция да оказва съдействие в борбата с незаконния трафик и при извънредни ситуации в страни, членки на НАТО.
Председателят на Трибунала на ООН за военни престъпления Фаусто Покар говори пред Общото събрание на ООН в понеделник (13 октомври) и призова за незабавното арестуване на известните бегълци от правосъдието Ратко Младич и Горан Хаджич.
В речта си в Ню Йорк Покар подчерта, че всички страни, членки на ООН, трябва да сътрудничат на Трибунала, като извършват арести на укриващи се бегълци, предоставят документи, осигуряват достъп до свидетели и защита на свидетелите.
Покар похвали Сърбия за ареста на бившия босненски сръбски лидер Радован Караджич през юли и на бившия ръководител на босненската сръбска полиция Стоян Жуплянин през юни.
"Ние обаче не можем успешно да си свършим работата, ако и останалите двама бегълци не бъдат арестувани незабавно", каза той.
В Белград ръководителят на националния съвет на Сърбия за връзки с Трибунала Расим Ляич каза пред всекидневника Данас, че се предприемат "буквално ежедневни действия" за откриването на Младич и Хаджич.
Ляич определи усилията като "надпревара с времето" с оглед на предстоящата през следващия месец визита на главния прокурор на Хагския трибунал Серж Брамерц.
Процесът срещу шестимата сърби, обвинени във военни престъпления, извършени в Зворник през 1992 г., започна в специален съд в Белград в понеделник (28 ноември).
Шестимата - Бранко Груич, Бранко Попович, Драган Славкович, Иван Корац, Синиша Филипович и Драгутин Драгичевич Босанец - са обвинени в убийство или прогонване на цивилни босненски мюсюлмани от района на Зворник през май-юли 1992 г.
Седмият обвиняем, Душко Вучкович, почина миналата седмица в централния затвор в Белград.
В понеделник (7 април) в съда във Вуковар започна процес срещу хърватския сърбин Богдан Кузмич, който е обвинен във военни престъпления, извършени при падането на града през 1991 г.
Кузмич, на 47 години, е обвинен в престъпления срещу цивилни граждани, които са потърсили убежище в болницата във Вуковар, където той е работил, когато градът е бил обсаден от Югославската народна армия.
Според обвинението на 18 ноември 1991 г. Кузмич е избрал петима цивилни и ги е отвел някъде.
Тези хора никога не бяха открити.
Министерството на отбраната и генералният щаб на армията отказват да оттеглят военните патрули от контролно-пропускателните пунктове в северните села Танушевци, Брест и Малина.
Живеещите в тях етнически албанци заплашиха в събота (12 април), че ще започнат гражданско неподчинение в знак на протест срещу присъствието на патрулите и липсата на институции за местно самоуправление.
В други новини, държавната Комисия против корупцията обяви в петък, че ще повдигне обвинения срещу 70 държавни служители, които още не са представили задължителните имотни декларации.
Според председателя на комисията Сладжана Ташева, повечето от тях са членове на управителни органи в държавни предприятия.
Междувременно, финансовият министър Петър Гошев съобщи в неделя, че Бордът на директорите на МВФ вероятно ще одобри стенд-бай споразумението за Македония до 30 април.
МВФ и Световната банка са удовлетворени от сегашната икономическа политика и ще предоставят допълнителни 80 млн долара като дарения през следващите два месеца, добави Гошев.
Бившият сръбски генерал от полицията Сретен Лукич не се признава за виновен пред Трибунала на ООН за военни престъпления в Хага в сряда (4 май).
Той е обвинен по четири пункта в престъпления срещу човечеството и един пункт в нарушения на законите или обичаите за водене на война, извършени по време на косовския конфликт.
Лукич бе прехвърлен в Хага в началото на април, макар че все още не е известно дали той е се предал или е бил арестуван.
Във вторник бившият босненско-сръбски Генерал Винко Пандуревич излезе пред Трибунала и не се призна за виновен по обвиненията в геноцид и други военни престъпления, свързани с масовите убийства в Сребреница през 1995 г.
Пандуревич се предаде на Трибунала на ООН през март след укриване в течение на пет години.
В понеделник (23 юли) започна двудневно посещение в Черна гора на делегация, оглавявана от началник-щаба на италианската армия адмирал Джанпаоло Ди Паола.
Той обеща помощ от Италия в усилията на Черна гора за евроантлатическа интеграция и заяви, че Черна гора може да очаква силна подкрепа по пътя си към членство в НАТО.
Съдът за военни престъпления в Босна и Херцеговина (БиХ), наречен от международни представители "важна стъпка към пълната държавност", бе официално открит в сряда.
Очаква се той да поеме някои от делата, разглеждани от Трибунала на ООН за военни престъпления, като стане първият местен съд в региона, който ще получи разрешение самостоятелно да разглежда подобни дела.
Главният прокурор на ООН за военни престъпления Карла дел Понте говори при откриването на съда за военни престъпления в БиХ.
На церемонията по откриването на съда за военни престъпления в Босна и Херцеговина (БиХ) в сряда (9 март) присъстваха председателят на Международния наказателен съд за бивша Югославия (МНСБЮ) Теодор Мерон и главният прокурор на ООН за военни престъпления Карла дел Понте.
Строги мерки за сигурност бяха взети при откриването на съда в помещенията на стара казарма на бившата югославска армия в Сараево.
"Ясно е, че ще има множество предизвикателства и пречки, но вие ще имате лукса да не бъдете ограничавани от крайни срокове при изпълнението на задачата", каза в сряда Дел Понте.
Тя предупреди, че "са необходими огромни усилия и кристална честност, за да се разбият подозренията, предубежденията и липсата на доверие" в местната съдебна власт.
В много аспекти вашата задача ще бъде по-трудна, тъй като нямате правомощията на международния трибунал.
"Но вашата власт и авторитетът ви са дори по-големи, тъй като това е вашата страна", добави тя.
Върховният представител на международната общност в БиХ, Пади Ашдаун, каза, че местният съд е "важна стъпка към пълната държавност", която доказва, че страната вече може да разглежда сериозни дела за военни престъпления.
"Ние отбелязваме огромна стъпка напред, като предоставяме на БиХ практическата възможност да раздава правосъдие", каза Ашдаун.
Това, което Хага започна, БиХ ще довърши.
Досега на местните съдилища в региона се разрешаваше да разглеждат само по-маловажни дела с предварителното съгласие на Трибунала на ООН.
От сряда съдът в БиХ ще бъде първият съд в региона, който ще може да провежда целия процес в страната.
Очаква се съдът за военни престъпления в БиХ да облекчи бремето на МНСБЮ, като поеме част от делата му и така да даде възможност на съда на ООН - който трябва да приключи работа през 2010 г. - да се съсредоточи върху заподозрените лица от най-висок ранг.
Първоначално в съда ще работят главно международни съдии и прокурори, но постепенно работата ще бъде поета от местни юристи.
През следващия месец ПРООН и японското правителство ще започнат да обучават юристи и служители на правоохранителните служби от новата структура.
Сърбия и Хърватия се надяват да последват примера на БиХ в бъдеще.
Очаква се скоро на новия съд в Сараево да бъдат прехвърлени и първите дела.
"Това може да бъде лек за нашето общество", каза Мирсад Токача, председател на държавната комисия за събиране на факти за военни престъпления в БиХ.
"Трибуналът в Хага е физически твърде далеч от жертвите", каза той.
Въоръжените сили на БиХ и американската армия ще проведат съвместно военно учение на летище "Маховляни" в близост до Баня Лука на 2 август, съобщи информационната агенция "Фена" в четвъртък (26 юли).
Учението ще има за цел укрепване на военното сътрудничество и ще бъде фокусирано върху подготовката за участие в мироопазващи мисии.
Командири от БиХ ще получат грамоти за приноса им за участието на БиХ в мироопазващите действия в Ирак, а на въоръжените сили на БиХ ще бъде дарено специално военно оборудване.
Върховният представител Пади Ашдаун зави в интервю, публикувано в понеделник (10 март) в сараевския всекидневник "Дневни аваз", че международната общност в БиХ ще използва нови методи за залавяне на заподозрените във военни престъпления, които все още са на свобода.
Ашдаун обясни, че новите средства надхвърлят замразяване на активите и допълни, че международната общност е решена да разбие мрежата на поддръжниците на издирваните от трибунала на ООН за военни престъпления.
Министърът на отбраната: Професионалната армия ще бъде готова до 2007 г.
Министърът на отбраната Йоан Мирча Паску заяви в четвъртък (26 юни), че страната ще разполага с професионална армия до 2007 г.
Тя ще се състои от 90000 войници и ще отговаря на стандартите на НАТО.
Той каза, че според румънските военни експерти няма да има нужда от задължителна военна служба, тъй като новата концепция предвижда въоръжените сили да бъдат трансформирани в армия на способни и добре подготвени професионалисти.
Също според концепцията, на министерството на вътрешните работи и на разузнавателните служби ще бъдат възложени разширени задължения по сигурността.
Бивш босненски сръбски полицай се яви пред новия специален съд за военни престъпления в БиХ и заяви, че е невинен по обвиненията в убийства, мъчения и изнасилвания на мюсюлмани по време на конфликта от 1992-1995 г.
Гойко Янкович е вторият заподозрян във военни престъпления, прехвърлен от трибунала на ООН в БиХ, за да бъде съден там.
Той е обвинен в участие в нападения над мюсюлмански села в района на Фоча в началото на войната, както и в участие при задържането и екзекутирането на цивилни лица.
Янкович е обвинен и в изнасилване на мюсюлманки, някои от които са били едва на 12 години.
Обвиняемият отхвърли обвиненията.
Завърши разполагането на румънския военен контингент, участващ в операцията "Античен Вавилон" като част от силите за стабилизация на Ирак, съобщи радио Актуалитати в сряда (30 юли).
Петстотин и петдесетте румънски военнослужещи се намират в района на Насирия.
Те са част от италианската бригада Гарибалди, под командването на английската многонационална дивизия.
Висши военни представители на Федерация БиХ и Република Сръбска постигаха споразумение в петък (23 май) за установяване на общ генерален щаб и граждански контрол в армията на страната.
Командващите армията на Федерация БиХ ген. Атиф Дудакович и ген. Ивица Зеко и командващият армията на Република Сръбска ген. Цветко Савич се споразумяха за разпускане на съществуващите генерални щабове в двете общности и създаване на нова структура, която ще започне да действа в началото на 2004 г.
Новата структура ще включва отдели по въпросите на кадрите, разузнаването, обучението, техническото осигуряване, финансите, отношенията между цивилните и военните и ще функционира под контрола и командването на президентството на БиХ.
Командващите армиите също така се договориха да засилят правомощията на постоянния комитет по военните дела, който изпълнява функциите на министерство на отбраната в БиХ.
Командващият СФОР ген. Уилям Уорд, който посредничеше при разговорите, даде висока оценка на споразумението.
Общото командване и контрол на армията в БиХ са основно изискване за приемане на страната в програмата на НАТО Партньорство за мир, каза Уорд.
Шестима босненски хървати пледираха, че са невинни във вторник (6 април) по 26 пункта на обвинението в престъпления срещу човечеството, нарушения на законите или обичаите за водене на война, както и в тежки нарушения на Женевската конвенция.
Заподозрените, включително двама генерали и бивш премиер на самопровъзгласилата се държава Херцег-Босна, се предадоха на Трибунала в понеделник.
Британското посолство в Загреб публикува съобщение, в което се призовава запасния генерал Анте Готовина да се предаде на Трибунала.
Посолството оцени високо правителството в Загреб за съдействието му при предаването на шестимата босненски хървати, които имат и хърватско гражданство.
Заявление за непризнаване на вина бе внесено в четвъртък (31 януари) от името на обвинения във военни престъпления бивш босненски сръбски премиер Гойко Кличкович.
То трябваше да бъде внесено от съдия, след като Кличкович отказа да го направи сам, обяснявайки, че защитата му остава непълна поради съдебна грешка.
Съдия Шабан Максумич каза, че заявлението не може повече да се отлага, както се е случвало два пъти досега по същата причина.
Кличкович е най-високопоставеният член на администрацията на бившия президент на Република Сръбска Радован Караджич, изправен пред съда.
Баня Лука го обвинява в злоупотреби със служебно положение и присвояване на средства от бюджета на автономната област между 1997 и 1998 г. за подпомагане на военнопрестъпници, укриващи се от правосъдието.
Освен това той е обвинен във връзка с насърчаването на убийства и депортиране на цивилни граждани в северозападния регион Краина от 1990 до 1992 г.
Съд на ЮЛЕКС осъди косовския депутат Рустем Мустафа и двама други косовски албанци в петък (2 октомври) във връзка с убийствата и изтезаването на цивилни лица по време на конфликта през 1998-1999 г.
И тримата отначало бяха осъдени от съд на ООН през 2003 г., но косовският Върховен съд нареди да се проведе нов процес през 2005 г.
Мустафа, известен като "Реми" е заместник-председател на управляващата Демократическа партия.
Той бе осъден на четири години затвор в петък.
Другите получиха получиха присъди съответно от три и шест години затвор.
Със свита от 50 души, назначени да го охраняват, Ратко Младич имаше възможност да посещава футболни мачове и ресторанти в Белград, заяви в съда бившият шеф на охраната му.
"Всичко беше законно", каза пред съда в Белград Бранислав Пухало (вляво, с Ратко Младич).
Нашата задача бе да защитаваме Младич от престъпниците и търсачите на възнаграждение за залавянето му.
Ратко Младич живееше под закрилата на армията в Сърбия до 2002 г., каза в четвъртък (9 юни) бившият шеф на охраната на укриващия се обвиняем във военни престъпления.
По заповед на режима на бившия президент Слободан Милошевич бе създаден отряд от около 50 души, който да охранява Младич след пристигането му в Сърбия през 1997 г.
Той бе разпуснат през март 2002 г., каза Бранислав Пухало пред Белградския окръжен съд.
"Всичко беше законно", каза Пухало.
Той даде показания в съдебния процес срещу десет души, обвинени в подпомагане на босненския сръбски военачалник да се укрива от правосъдието.
Младич изчезна след края на конфликта от 1992-1995 г. в Босна и Херцеговина (БиХ), едва месеци след като Международният наказателен съд за бивша Югославия (МНСБЮ) издаде първоначалния си обвинителен акт срещу него, съдържащ обвинения в редица военни престъпления, включително клането в Сребреница през 1995 г.
Отнасяйки се с презрение към обвиненията срещу него, Младич се е радвал на активен живот под закрилата на армията, според Пухало.
"Ходехме на футболни мачове, в полицейското управление, по ресторанти", каза той във вторник, цитиран от АП.
Младич се движеше свободно из Белград през цялата 2001 г.
Отрядът, сформиран по заповед на тогавашния началник-щаб, генерал Момчило Перишич, разполагаше с няколко превозни средства и бе тежко въоръжен, каза бившият телохранител.
"Задачата ни беше да защитаваме Младич от престъпниците и търсачите на възнаграждение за залавянето му", каза той.
Той заяви пред съда, че бившият босненски сръбски военен командир най-напред е живял в белградското предградие Баново Бърдо, преди да се премести в града, докато членовете на охраната му спели във военните казарми в Топчидер в сръбската столица до разпускането на отряда.
Според Пухало представители на властта, в т.ч. тогавашният президент Воислав Кощуница, трябва да са знаели за тези мерки за сигурност.
"Всички знаеха - Милошевич, [бившият началник-щаб] Драголюб Ойданич, [бившият армейски генерал] Небойша Павкович", каза той в съда, цитиран от белградското радио Б92.
Те знаеха дори и пиле да прехвръкнеше в казармите, камо ли 50 души с бомби, оръжия и коли.
Пълното сътрудничество с Трибунала на ООН - включително арестуването на обвинените военнопрестъпници - е основно условия за напредъка на Сърбия към присъединяване в ЕС.
В своя доклад до Съвета за сигурност миналата седмица главният прокурор на ООН за военни престъпления Серж Брамерц посочи, че Сърбия е осъществила "допълнителен напредък в своето сътрудничество" с Хагския трибунал, тъй като е изпълнила голямата част от исканията за помощ, внесени от неговия екип.
Издирването и арестуването на Младич и другият беглец Горан Хаджич остават "централен въпрос по отношение на сътрудничеството на Сърбия", отбеляза той.
Сръбският прокурор за военни престъпления Владимир Вукчевич каза по-рано този месец, че иска въпросът да бъде решен възможно най-скоро и двамата укриващи се обвиняеми да бъдат пратени в Хага, така че страната му да не бъде повече държана от тях за заложник.
"Сърбия полага усилия да изпълни международните си задължения", каза миналата седмица държавният секретар на САЩ Хилари Родам Клинтън.
Според EUFOR властите са отговорни за справяне с неотдавнашните инциденти в армията на РС.
Сърбия-Черна гора трябва да продължи с диалога за развитие на федералния съюз, каза в понеделник испанският външен министър Анхел моратинос в понеделник (16 май) след среща с премиера на Сърбия-Черна Гора Мило Джуканович.
Той обаче подчерта, че местните власти носят отговорност за справяне с проблема.
По време на заседание в края на седмицата командващият на EUFOR генерал-майор Дейвид Лейки и командващият щаба на НАТО генерал Стивън Шук поиска президентството на БиХ да идентифицира отговорните лица за идентификация на отговорните лица и за превенция на повторението на такива инциденти.
Говорителят на щаба на НАТО Дерек Чапъл каза, че съответни действия следва да се очакват до 24 май.
В понеделник (16 юли) сръбският генерал в оставка Властимир Джорджевич не се призна за виновен по обвиненията в престъпления, извършени срещу етнически албанци по време на сръбската инвазия в Косово през първите шест месеца на 1999 г.
По това време Джорджевич е бил заместник-министър на вътрешните работи на Сърбия и началник на Държавната агенция за сигурност.
Обвинен от Трибунала на ООН през октомври 2003 г., Джорджевич бе арестуван в Будва, Черна гора, миналия месец.
Военните в Турция заявиха в сряда (5 март), че подкрепят предложението на правителството, отхвърлено през уикенда от парламента, да позволи американските войници да създадат "северен фронт" при евентуална война срещу Ирак.
"Позицията на турските въоръжени сили е като тази на правителството и е отразена в искането, което правителството е изпратило в парламента", заяви командващият генералния щаб генерал Хилми Йозкьок.
"Войната ще бъде кратка, ако от север се открие втори фронт", каза той пред репортерите.
Във вторник лидерът на управляващата партия Реджеп Тайип Ердоган потвърди косвено, че в парламента ще бъде представено ново искане за разполагането на американските войски, но не уточни кога.
Според местния телевизионен канал НТВ това може да стане след избирането на Ердоган в парламента и назначаването му за министър-председател.
Трибуналът на ООН за военни престъпления в скоро време ще предяви обвинения срещу няколко членове на бившата Армия за освобождение на Косово (АОК) , заяви Владимир Божович, ръководител на съдебен орган в рамките на белградския координационeн център за Косово.
В понеделник (26 май) той заяви, че главният прокурор на Трибунала за военни престъпления Карла дел Понте е подсказала, че подготовката за това е в заключителната си фаза.
Още осем етнически сърби са се присъединили към Корпуса за защита, наследник на АОК.
Командващият Аджим Чеку каза, че това е добър знак за бъдещето на многоетническо Косово.
Албанската и македонската армия ще проведат съвместно военно учение този месец в македонската военна база в Криволак.
Решението бе взето по време на срещата в сряда (5 март) между македонския военен министър Владо Бучковски и бригадния генерал Луан Ходжа от албанското Министерство на отбраната.
Те планираха също провеждане на съвместно високопланинско учение с подкрепата на швейцарското военно министерство за втората половина от годината и обсъдиха мерките за укрепване на регионалната сигурност.
Министърът на отбраната Йоан Мирча Паску и руският му колега Сергей Иванов проведоха разговори в четвъртък (14 октомври) след срещата на върха на НАТО в Пояна Брашов и се споразумяха да подновят двустранното сътрудничество в областта на военната промишленост.
Иванов заяви, че Москва не се противопоставя на проектите за модернизиране на военни изделия, произведени от Съветския съюз, с цел постигане на стандартите на НАТО.
Румъния стана член на НАТО по-рано т. г.
Подобни теми бяха разисквани в отделна среща между Иванов и българския му колега Николай Свинаров в Пояна Брашов.
Като изрази разочарованието на Вашингтон от липсата на сътрудничество между Белград и трибунала на ООН за военни престъпления, посланикът на САЩ в Сърбия и Черна гора каза, че страната му е решена да се погрижи главните обвиняеми да бъдат изправени пред съда.
Сръбският президент Борис Тадич, който встъпи в длъжност миналия месец, обеща, че Младич ще бъде арестуван, ако бъде открит в Сърбия.
Посланикът на САЩ в Сърбия и Черна гора подчерта решимостта на Вашингтон да се погрижи основните заподозрени във военни престъпления да бъдат изправени пред съда и призова Белград да ускори процеса по изпълнение на задълженията си към трибунала на ООН в Хага.
Администрацията на САЩ е решена да арестува военновременните лидери на босненските сърби - Радован Караджич и Ратко Младич, е казал посланик Майкъл Полт в неделя (22 август), цитиран от белградското Радио Б92.
Караджич и Младич, които се укриват от повече от осем години, оглавяват списъка на МНСБЮ за издирвани обвиняеми.
И двамата са обвинени в геноцид заради действията им по време на клането в Сребреница през 1995 г., при което бяха убити около 8 000 босненски мюсюлмани - момчета и мъже.
Като изрази нарастващото разочарование на своята страна от липсата на сътрудничество от страна на Белград с Международния наказателен съд за бивша Югославия (МНСБЮ), посланикът на САЩ каза, че Младич отдавна е трябвало да бъде арестуван.
"Крайният срок за предаването на Ратко Младич бе вчера", каза Полт, като подчерта, че Вашингтон повече не може да проявява търпимост спрямо властите в страната по този въпрос.
Мнозина смятат, че бившият военен командир се крие в Сърбия, но представители на властите в Белград отричат това и твърдят, че не знаят къде се укрива той.
В интервю в петък обаче сръбският президент Борис Тадич каза, че в момента се смята, че Младич се укрива в граничните райони на Сърбия и съседна Босна и Херцеговина (БиХ) и се издирва от полицията.
"Вярвам на полицейските и военни доклади, които получих днес: в тях се казва, че Младич се намира някъде между БиХ и Сърбия", е казал Тадич пред белградския всекидневник "Вечерне новости", цитиран от "Ройтерс".
Тадич, който встъпи в длъжност миналия месец, обеща, че Младич ще бъде арестуван, ако бъде открит в Сърбия.
Макар че е член на върховния военен ръководен орган на Сърбия, правомощията на Тадич са ограничени.
Решението за евентуално арестуване на Младич вероятно ще трябва да бъде одобрено от премиера Воислав Кощуница.
"Тези последствия означават изолация на Сърбия по отношение на технологиите, търговията и сигурността", каза той.
Разбира се, ние можем да решим да не сътрудничим на съда в Хага, но трябва да знаем, че последствията ще бъдат катастрофални.
По време на неотдавнашната среща на върха в Истанбул НАТО отложи поканата към Сърбия и Черна гора за присъединяване към програмата "Партньорство за мир", тъй като страната не е предала на съда основни обвиняеми.
ЕС също ясно посочи, че Белград трябва да сътрудничи в пълна степен с МНСБЮ, ако иска да се присъедини към структурите на съюза.
Йовица Станишич и Франко Симатович, които са вече в затвора във връзка с убийството на сръбския премиер Зоран Джинджич, сега се изправят пред перспективата да бъдат екстрадирани в Хага.
Международният Наказателен Трибунал за бивша Югославия (МНТБЮ) е повдигнал обвинения срещу бившия ръководител на сръбската Държавна сигурност Йовица Станишич и и неговия заместник Франко Симатович за престъпления срещу човечеството и за нарушения на законите или обичаите при водене на война.
Обвиненията се мотивират от контрола, който обвиняемите са упражнявали върху сръбските четници в Източна Славония и Крайна по време на конфликта в периода 1991-1995 година в Хърватия.
"Обвиненията включват преследване на хървати, босненски мюсюлмани и босненски хървати в Крайна, Източна Славония, райони на Хърватия и в различни територии на Босна", заяви говорителят на Трибунала на ООН Джим Ландейл в понеделник (5 май).
Освен това Станишич и Симатович са обвинени в убийства и депортиране на хървати и мюсюлмани по време на конфликтите, които последваха разпадането на Югославия в началото на 90-те години на миналия век.
Станишич е заемал поста шеф на ДС по време на режима на Милошевич и за него се твърди, че е бил един от най-доверените съюзници на бившия президент поне до 1998 година.
Според прокурорите на ООН той е носел общата отговорност за паравоенните формирования в страната и е бил замесен в различни зверства по време на балканските конфликти.
По време на режима на Милошевич Симатович е ръководел подделение на сръбската Държавна сигурност и е станал първият командир на елитната полицейска част "Отряд за специални операции".
Известна и под името "Червените барети", тази част е била създадена през 1991 година и е била свързана с бивши членове на паравоенни формирования.
Тя бе разпусната след убийството от 12 март на премиера Зоран Джинджич.
Станишич и Симатович бяха арестувани в деня след убийството.
Според източници от Белград те могат да бъдат предадени на трибунала на ООН през следващите три седмици.
Външният министър на Сърбия-Черна Гора Горан Свиланович, който е и ръководител на Съвета за сътрудничество с МНТБЮ, каза, че ход на процедурите по прехвърлянето на обвиняемите може да бъде даден, когато обвинителният акт пристигне в Белград.
"Надявам се, че ще се вземе окончателно решение за прехвърлянето им в Хага", заяви Свиланович пред Радио Б92 в понеделник.
Миналия месец парламентът на Сърбия-Черна Гора направи промени в закона за сътрудничеството с МНТБЮ, като бе отменен членът, който на практика не позволяваше екстрадирането на заподозрени, срещу които са предявени обвинения след април 2002 година.
Премиерът Зоран Живкович съобщи, че властите са предприели масирана акция за издирване на о.з.полковник Веселин Сливанчанин, офицер от югоармията, обвинен в убийството на 200 цивилни във Вуковар през 1991 година.
Той е последният от т.нар. "Вуковарска тройка" (група от бивши офицери, обвинени в извършването на зверства), който остава на свобода.
Междувременно трибуналът на ООН обяви, че делото срещу четиримата босненско-сръбски офицери е било отложено за четвъртък.
Не са били посочени причини за отлагането.
Четиримата ще бъдат съдени за предполагаемата им роля в масовите убийства в Сребреница през 1995 година.
В петък (27 декември), президентът Воислав Кощуница назначи с указ Бранко Кърга за началник на генералния щаб на югославската армия.
Кърга, който от юни служи като действащ началник-щаб, беше също така произведен в чин генерал.
По-голямата част от кариерата на Кърга е преминала във военното разузнаване.
Също в петък, Висшият съвет по отбраната реши да разсекрети някои документи, свързани с обвинените във военни престъпления.
При поискване от страна Трибунала на ООН в Хага, документите ще бъдат изпращани на Съвета за сътрудничество за военните престъпления.
Президентът Абдула Гюл и премиерът Реджеп Тайип Ердоган проведоха извънредна среща в четвъртък с началника на генералния щаб на армията.
Разговорите бяха във връзка с разследването на предполагаем заговор за преврат от 2003 г.
Неназован полковник в оставка (вдясно) бе арестуван от турската полиция в понеделник (22 февруари) в Истанбул.
В резултат на обвиненията, повдигнати срещу членове на армията, за предполагаеми планове за сваляне на правителството, турският президент и премиерът се срещнаха в четвъртък (25 февруари) с началника на генералния щаб на армията Илкер Башбуг, за да обсъдят състоянието на нацията.
Разследването "Боен чук", довело до задържането на около 50 военни в понеделник, бе в центъра на разговорите.
Наблюдатели в Турция, където армията е сваляла от власт действащи правителства четири пъти от 1960 г. насам, определиха срещата като безпрецедентна.
"Това е за първи път в историята на Турция", писа журналистът ветеран от пресата Фикрет Била.
В изявление, публикувано след срещата, президентът Абдула Гюл каза, че кризата във връзка с предполагаемия преврат трябва да бъде преодоляна в рамките на конституцията.
В сряда истанбулски съд повдигна официално обвинения срещу седем военни офицери, заподозрени в участие в конспирацията.
Други 13, включително петима адмирали и трима генерали, бяха обвинени в четвъртък, с което общият брой достигна 20.
Всички обвиняеми са част от по-голяма група, задържана в понеделник и разпитвана от прокуратурата на следващия ден.
Между заподозрените са бившият началник на военновъздушните сили Ибрахим Фъртъна, бившият началник на военния флот Йозден Йорнек, бившите армейски командири Ергин Сайгун и Четин Доган, както и десетки висши офицери.
Според съобщенията така наречената операция "Боен чук" срещу Партията на справедливостта и развитието (ПСР) е била замислена през 2003 г.
Според всекидневника "Тараф", който първи разкри заговора, военните са възнамерявали да предизвикат остро недоволство в страната, за да отстранят ПСР от власт.
Тези мерки според твърденията включвали взривяване на две големи джамии в Истанбул, нападение срещу военния музей и повишаване на напрежението с Гърция чрез предизвикване на сблъсъци с гръцки бойни самолети над Егейско море.
Според обвиненията една от идеите е била да се свали турски самолет и вината да се хвърли върху Гърция.
При липсата на повече информация от военните в Анкара се разпространяваха слухове, че всички генерали с четири звезди смятали да подадат оставка в отговор на хода на правителството.
В друго разследване, наречено "Ергенекон" и започнало през 2007 г., редица други високопоставени офицери бяха арестувани по подобни обвинения.
Случаят продължава да се разследва от специален съд в Истанбул.
Популярното правителство на ПСР на премиера Реджеп Тайип Ердоган е избирано два пъти.
Четири военноморски кораба на НАТО са пристигнали в румънското черноморско пристанище Констанца, съобщиха местните медии в понеделник (25 август).
Германският военен кораб "Любек" е пристигнал в събота.
Испанският боен кораб "Хуан де Бурбон" и полският "Генерал Пуласки" са пристигнали в неделя сутринта, а американският кораб "Тейлър" е пристигнал от Съединените щати рано сутринта в понеделник.
Те ще проведат съвместни учения с румънския боен кораб "Крал Фердинанд" в румънски териториални води.
Това е част от рутинните посещения на пристанища, планирани преди повече от година, които включват и спиране в български териториални води.
Ученията започват в четвъртък и се очаква да приключат на 10 септември.
Според местни вестници, трибуналът на ООН за военните престъпления може да разреши на Белград да проведе съдебните процеси срещу обвинените в престъпления, извършени през 1991 г. във Вуковар.
Говорителката на трибунала Флорънс Хартман заяви в четвъртък (22 май), че Главният прокурор Карла дел Понте е предала във вторник документите за делата от "по-ниска и средна категория" на обвиняемите по случая във Вуковар.
Няма обаче изменения по делата на офицерите в бившата югославска армия Мирослав Радич, Миле Мърксич и Веселин Сливанчанин.
Междувременно Харман съобщи, че други двама обвиняеми, бившият шеф на сигурността Йовица Станишич и неговия подчинен Франко Симатович, вероятно ще дадат показания срещу Слободан Милошевич.
Турция потвърди в петък, че е прекратила сухопътната си офанзива в Северен Ирак.
Робърт Гейтс (вдясно) участва в церемония по полагане на венци в четвъртък (28 февруари) пред мемориала "Антикабир" в Анкара.
Гейтс призова Турция да приключи бързо своята военна операция в Северен Ирак.
Иракски и турски официални представители заявиха в петък (29 февруари), че турските войски са изтеглени от Ирак след осемдневна сухопътна офанзива срещу терористите от Кюрдската работническа партия (ПКК).
Всички турски войски са се ... върнали от турската страна на международната граница.
"Ние приветстваме това, смятаме, че това е правилното нещо, което Турция трябваше да направи", каза пред репортери в петък министърът на външните работи Хошияр Зебари, който е етнически кюрд.
В изявление, публикувано на своя уебсайт, турският генерален щаб потвърди изтеглянето.
В изявлението се казва, че целите са постигнати.
"По-голямата част от убежищата, комуникационните средства, противовъздушното оборудване и провизиите на терористичната групировка ПКК в Северен Ирак са унищожени", се казва в изявлението.
Така основните цели на сухопътната операция са изпълнени, като турските войски се връщат на 29 февруари 2008 г. сутринта във военните бази в Турция след завършване на последни претърсвания.
На 21 февруари хиляди турски войници бяха изпратени в далечния планински Северен Ирак, за да унищожат базите, които ПКК използва, за да организира нападения на турска територия.
Вашингтон се страхуваше, че нахлуването може да дестабилизира област в Ирак, която е относително спокойна.
Изразявайки своята загриженост, министърът на отбраната на САЩ Робърт Гейтс се срещна с турски официални представители в Анкара в четвъртък и поиска Турция да приключи офанзивата си възможно най-бързо.
Турските власти са заявили пред него, че войските ще бъдат изтеглени от Северен Ирак "веднага след като целите бъдат постигнати".
"Турските войски ще се върнат в родината след унищожаване на скривалищата на ПКК", каза министърът на отбраната Вежди Гьонюл.
"Турция не възнамерява да се намесва във вътрешната политика на Ирак, нито да окупира някаква зона", добави той.
На пресконференция в четвъртък във Вашингтон американският президент Джордж Буш заяви, че Турция трябва да приключи операцията възможно най-бързо.
"Турците трябва да действат, да действат бързо, да изпълнят целта си и да се изтеглят", е казал Буш, цитиран от "Гласът на Америка".
Той обеща обаче, че САЩ ще продължат да подкрепят Турция в в борбата й срещу терористите от ПКК.
"Турците, американците и иракчаните - включително иракските кюрди - имат общ враг в лицето на ПКК", каза той.
Кюрдската регионална администрация в Ирак критикува сухопътната офанзива на Турция като "политически насочена срещу регионалното правителство на Кюрдистан".
Турските военни заявиха, че по време на осемдневната офанзива са били убити 237 бунтовници и 24 войници.
ПКК предостави друга информация, като каза, че убитите от нея войници са повече от 100.
Срещата на НАТО на върха в Истанбул през следващия месец предоставя важна възможност за укрепване на партньорството между НАТО И ЕС, посочи турският военен министър Вежди Гьонюл в неделя (9 май).
Въпроси като глобалната борба срещу тероризма и разпространението на оръжия за масово поразяване, установяването на транс-средиземноморски партньорства и по-тясно сътрудничество със страните от Близкия Изток ще подпомогнат засилването на това партньорство, каза той.
В същия контекст турският премиер Реджеп Таийп Ердоган посочи в неделя, че посредством наскоро приетите конституционни промени Турция е покрила политическите критерии, които се изискват за започване на преговори за присъединяване към ЕС.
Френският президент Жак Ширак и британският премиер Тони Блеър изтъкнаха в неделя, че членството на Турция в ЕС е "желателно" и ще се осъществи.
Външният министър Горан Свиланович призова САЩ и международната общност да окажат съдействие на Югославия за арестуването на тримата търсени от трибунала на ООН за военни престъпления.
Неговата молба беше отправена след разговорите с Пиер-Ришар Проспер, посланик на САЩ по въпросите на военните престъпления.
Свиланович заяви, че правителството е решено да сътрудничи на трибунала, но се нуждае от информация, която могат да предоставят САЩ и международните разузнавателни служби, за проследяването на ген. Ратко Младич, майор Веселин Сливанчанин и полк. Мирослав Радич.
По-късно Проспер се срещна с президента Воислав Кощуница, който предупреди, че поставянето на условия за отпускането на финансова помощ от страна на Вашингтон с цел арестуването на заподозрените във военни престъпления може да предизвика влошаване на отношенията между Югославия и САЩ.
В сряда Проспер посети и Подгорица, където се срещна с министър-председателя Мило Джуканович.
В четвъртък той ще замине за Босна и Херцеговина, за да окаже натиск за арестуването на около 20 заподозрени в престъпления, повечето от Република Сръбска.
По-рано този месец, той заяви за местния всекидневник "Дневни Аваз ", че Младич, Радован Караджич и други заподозрени ще бъдат задържани до края на тази година.
Министърът на отбраната Йован Манасиевски заяви в понеделник (15 август), че очаква до края на годината 60 % от всички запланувани реформи в сектора да бъдат завършени.
В интервю за националното радио Манасиевски повтори, че Македония, заедно с Албания и Хърватия, очаква покана за членство в НАТО по време на следващата среща на върха на НАТО.
Една от най-важните реформи, прехвърлянето на отговорността за граничния контрол от армията на полицията, ще приключи до края на август.
Министърът на отбраната Николай Свинаров заяви, че България по всяка вероятност ще поиска от НАТО да предостави допълнително финансиране за изпращането на още войски в Афганистан.
София предложи да изпрати още 200 военнослужещи в началото на седмицата, но заяви, че разполагането им може да бъде забавено поради бюджетните ограничения.
Междувременно финансовото министерство заяви, че очаква да затвори главата "Регионална политика" от преговорите с ЕС през тази седмица.
Това е една от трите глави, които София цели да затвори до края на месеца.
Полицията разби голяма мрежа на фалшификатори с помощта на американските секретни служби и Европол, съобщиха властите от София в сряда (2 юни).
Фалшиви банкноти на стойност 95 000 евро бяха конфискувани в резултат на обиски от полицията на 50 места в пет града.
Директорът на Европол Юрген Щорбек заяви, че някои от банкнотите са били с толкова високо качество, че банкоматите в Европа не биха могли да ги засекат.
Арестувани са петнадесет заподозрени.
Повече от 1200 войници от Гърция, България, Кипър и Румъния ще вземат участие в съвместни военни учения между 6 и 12 септември за реагиране при кризисни ситуации.
Ученията, които се ръководят от бойната група на ЕС "ХЕЛБРОК", ще се проведе в района на Аскос-Профитис в Гърция, съобщиха медиите в петък (29 август).
Ученията се финансират от ЕС.
Гърция ще участва с един батальон, подкрепен от авиационни, логистични и инженерни части.
България ще участва с една лекопехотна рота, докато Кипър ще осигури медицински части и военна полиция.
Румъния ще участва с един взвод, специализиран в ядрено, биологично и химическо оръжие и един екип за психологически операции.
Международен прокурор е обвинил във военни престъпления четирима партизани от бившата Армия за освобождение на Косово (АОК), включително известния командир Рустем Мустафа.
Говорителката на ООН Изабела Карлович каза в четвъртък (21 ноември), че обвинението включва 11 точки, в това число незаконни арести, нехуманно отношение, изтезания на незаконно задържаните хора и убийства.
Жертвите са били етнически албанци, заподозрени в сътрудничество със сръбските власти в провинцията.
Арестът на Мустафа през август предизвика протести в родното му Подуево.
Още не е ясно дали Трибуналът за военни престъпления на ООН ще се заеме със случая.
Главният прокурор Карла дел Понте е заявила, че очаква започването на първото дело срещу членове на бившата АОК към края на годината.
Съвместно военно учение с участието на военнослужещи от Румъния, България и Съединените щати започна в събота (18 август) във военновъздушната база "Михай Когалничану" близо до Констанца.
Това е най-голямото подобно учение, организирано от Румъния в сътрудничество със силите на САЩ.
То включва около 1000 военнослужещи от трите страни и ще продължи до 22 октомври.
Военнослужещи от бази в Хайделберг и Баумхолдер, Германия и от Виченца, Италия ще участват в учението заедно с български и румънски военнослужещи както в румънската база, така и в няколко бази в България.
Десетки полицаи отцепиха град Фока в Република Сръбска (РС) рано сутринта в събота (30 октомври) в неуспешен опит да арестуват заподозрения във военни престъпления Гойко Янкович.
Той е един от петимата, обвинени в извършване на кампания за етническо прочистване във Фока през 1992 г.
Единият от обвиняемите бе убит, когато се е съпротивлявал срещу войниците на ЕсФОР, а други двама вече излежават присъдите си, наложени им от трибунала на ООН.
Властите в РС до момента не са арестували нито един заподозрян.
В други новини, представител на Държавния департамент на САЩ каза, че САЩ, ЕС и Службата на върховния представител в БиХ обсъждат налагането на санкции срещу "институции и отделни лица, които пречат на ареста на заподозрени във военни престъпления" в БиХ.
Рафи Грегориан, заместник-директор за БиХ в отдела за Южна и Централна Евопа в Дъжавния департамент обясни, че ще бъдат наложени финансови и политически санкции.
Местните власти в Парачин, Чуприя и Крушевац ще поискат от правителството и армията премахване на съществуващите военни складове от техните общини след взривовете в базата в Парачин в четвъртък (19 октомври), когато над 20 души бяха ранени и бяха повредени хиляди сгради.
Според изявления на властите в Чуприя и Крушевац от вторник трите общини ще поискат складът за оръжия и боеприпаси, който в момента е разположен в Крушевац, да бъде преместен извън населените райони.
Следователи разследват причината за взрива миналата седмица.
Генерал Йован Лакчевич бе назначен за новия началник на генералния щаб на армията на Черна гора според съобщение от петък (9 юни).
Той оглавяваше корпуса в Подгорица.
Генерал Драган Самарджич бе назначен за заместник-началник на генералния щаб.
В други новини от петък се съобщава, че Швейцария е решила да признае Черна гора като независима държава и да установи дипломатически отношения с нея.
Скоро се очаква и официално съобщение.
В петък (16 януари) армията разкритикува разширяващото се разследване на т.н. организация "Ергенекон", за която се подозира, че е планирала преврат срещу правителството.
"Нарушават се основни човешки права и принципи на закона", включително презумпцията за невинност и правото на справедлив процес, заяви на пресконференция говорителят на Генералния щаб на армията бригаден генерал Метин Гурак.
Това бе първият коментар от страна на армията след арестуването миналата седмица на още 40 души във връзка със случая.
Общо 86 души, включително офицери от резерва, политици и адвокати, са обвинени в участие в дейностите на организацията.
Полицията съобщи в събота за конфискуването на рекордното количество 3,9 кг хашиш в село Ялаза в югоизточната част на страната, на север от Диарбекир.
Според властите хашишът е трябвало да бъде продаден, за да се осигурят средства за терористите от Кюрдската работническа партия..
Също в събота земетресение с магнитуд от 4,5 по скалата на Рихтер разтърси Югоизточна Турция.
Епицентърът е бил в град Османие.
Трусът е предизвикал незначителни щети, но ранени няма.
Във вторник (15 април) Трибуналът на ООН за военни престъпления освободи под гаранция двама бивши сръбски генерали и един бивш високопоставен активист на непризнатата общност Херцег-Босна, която съществуваше на територията на Босна и Херцеговина (БиХ) между 1991 и 1994 г.
Единият от генералите, Владимир Лазаревич, е обвинен в провеждане на кампания на терор срещу косовски албанци и други цивилни граждани от несръбски произход през 1999 г.
Той бе освободен под гаранция по хуманитарни причини за периода между 25 април и 1 май.
Вторият обвиняем е сръбският генерал Павле Стругар.
Той ще бъде пуснат за шест дена, от сряда до четвъртък.
В началото на 90-те години Стругар е бил командир на частите на Югославската народна армия, които завзеха хърватския град Дубровник.
Стругар е осъден за преднамерено нападение срещу цивилни граждани и разрушаване на сгради, но обжалва присъдата.
В понеделник Трибуналът се съгласи да освободи под гаранция босненския хърватин Берислав Пушич.
Той ще бъде пуснат на свобода за две седмици, считано от понеделник.
Пушич и други петима души са обвинени в престъпления срещу босненски мюсюлмани и други нехървати в Югоизточна БиХ в периода между 1992 и 1993 г.
СФОР потвърди, че предварителният анализ на документите, конфискувани миналия месец по време на внезапните проверки в сгради на армията на Република Сръбска (РС), разкрива извършването на дейности, нарушаващи сериозно Дейтънското споразумение.
На пресконференция във вторник (1 април), говорителят на СФОР Дейл Макичърн заяви, че военна разузнавателна част на РС е шпионирала незаконно СФОР, Службата на върховния представител, международни и местни организации, както и отделни личности в двете административни единици на БиХ.
В други новини от вторник, Камарата на народите в парламента на БиХ прие закона за защита правата на националните малцинства, който бе одобрен от Камарата на представителите миналия юни.
Приемането на този закон е предварително изискване за приемането на страната в Съвета на Европа.
Президентът Георги Първанов официално призова във вторник (15 март) за изтегляне на българските мироподдържащите сили от Ирак до края на тази година.
В изявление, което бе разпространено от националните медии, Първанов разкритикува военното министерство и командването на армията във връзка с неотдавнашната гибел на български войник, убит от т. нар. "приятелски огън" в Ирак.
Според президента причината за това е лошата координация.
Главният секретар на МВР Бойко Борисов отхвърли възможността да се появи радикална ислямска мрежа в България.
Тези коментари бяха в отговор на неотдавнашни твърдения в испанската преса във връзка със смъртоносното бомбено нападение срещу влак в Мадрид миналата година.
Слободан Давидович, бивш член на сръбската военна групировка "Скорпиони" се яви пред окръжния съд в Загреб в петък (28 октомври) и заяви, че не се признава за виновен в извършването на военни престъпления.
Давидович, 52-годишен, е обвиняем във връзка с клането в Сребреница през 1995 г., както и за изтезаването на хърватски военнослужещи.
Той бе арестуван в Хърватия в средата на юни след установяване на самоличността му на основата на видеозапис, показващ как сръбски военни екзекутират пленници в Сребреница.
Следващото заседание на съда е насрочено за 12 декември.
В понеделник (18 юни) главният прокурор на Трибунала на ООН за военни престъпления представи своя редовен доклад за напредъка пред Съвета за сигурност на ООН, като отбеляза общия напредък в сътрудничеството на Сърбия, но повтори, че всички бегълци трябва да бъдат изправени пред правосъдието.
По-положителният тон на нейния доклад се дължи на неотдавнашните арести на двама обвиняеми, Здравко Толимир и Властимир Джорджевич.
Дел Понте каза, че други четирима са в Сърбия или в обсега на властите в Белград.
В обръщение към Съвета за сигурност председателят на Хагския трибунал Фаусто Покар каза, че процесът на сътрудничество от страна на Сърбия е достигнал критичен етап, тъй като се очаква Трибуналът да приключи своята работа през 2010 г.
В четвъртък (6 юли) федералният министър на отбраната Никола Радованович представи подробности за числеността, структурата и дислокацията на въоръжените сили на БиХ в съответствие с решението, прието тази седмица от тристранното председателство.
Радованович посочи, че личният състав ще включва 10000 професионални войници, 1000 цивилни служители и 5000 резервисти.
Съвместното оперативно командване ще се намира в Сараево, а спомагателното командване ще бъде в Баня Лука.
Националният състав на въоръжените сили на БиХ ще отразява резултатите от преброяването през 1991 г. - 45,9 % босненци, 33,6 % сърби, 19,8 % хървати и 0,8 % - други.
ЛЮКСЕМБУРГ- Сътрудничеството на Сърбия с Трибунала на ООН за военни престъпления в Хага се е подобрило до известна степен през последната година, но остава недостатъчно, заяви главният прокурор на Трибунала Карла дел Понте в доклад, предоставен на външните министри от ЕС.
Обръщайки се към Съвета на ЕС в Люксембург в понеделник (15 октомври), Дел Понте подчерта, че Сърбия трябва да арестува бившия босненски сръбски командир Ратко Младич, за да докаже, че изпълнява своите задължения към Трибунала.
В светлината на нейната оценка еврокомисарят по разширяването Оли Рен обяви, че външните министри биха желали да отложат своето решение за парафиране на Споразумението за стабилизация и асоцииране със Сърбия за края на октомври.
Рен каза, че въпросът ще бъде разгледан отново след следващата визита на Дел Понте в Белград на 25 октомври.
Сърбия предлага 1 млн. евро награда за арестуването на Младич.
Командващият ЕУФОР генерал-майор Дейвид Лейки заяви във вторник (8 февруари), че силите на ЕС няма да се поколебаят да арестуват Радован Караджич, Ратко Младич или когото и да е друг обвиняем.
Той допълни, че сътрудничеството по изправяне на престъпници пред съда е ключово условие за интеграция в евро-атлантическите структури.
Тази позиция бе повторена в Брюксел по време на срещата във вторник между председателя на Европейската комисия Жозе Мануел Барозу и премиера на БиХ Аднан Терзич.
Според Барозу ЕС може да реши през май да започне преговори с БиХ по сключване на Споразумение за стабилизация и асоцииране, при положение че страната подобри сътрудничеството си с Хагския трибунал.
В отделно изявление от вторник бе съобщено, че представители на ЕУФОР, подпомагани от сили на полицията в автономната област, са започнали мащабна кампания за събиране на оръжие от врата на врата в Сараево и Източно Сараево на 21 февруари.
Операцията ще продължи две седмици.
Сръбската армия е горда с първите три жени, пилоти на бойни самолети.
Сандра Радованович (вляво) и Ана Тадич са първите жени, пилоти на бойни самолети, в Сърбия.
Сержант първи клас Сандра Радованович, на 22 г., е първата жена, която управлява самолет "Супер Галеб Г4" на сръбската армия.
Докато много от нейните връстници по това време се учат да управляват автомобили, Радованович управлява боен самолет, движещ се със скорост 700 км/ч на 4 000 м надморска височина.
Радованович влезе в историята като първата жена пилот в Сърбия.
Тя е кадет последна година във Военна авиация, военната академия в Белград.
Преди три години тя се качва на самолет за първи път в живота си.
До приемния изпит никога не бях пътувала със самолет", казва Радованович с усмивка: "Това първо пътуване със самолет беше от решаващо значение - дали ще бъда приета в академията, или не; не само летях, а и скочих с парашут!
Освен Радованович в сръбската армия има още две жени, военни пилоти.
Ана Тадич, на 22 г., също лети на "Супер Галеб Г4", а Аня Кърнета управлява боен хеликоптер "Газела".
Трите жени бяха приети във Военна авиация през 2007 г., когато академията отвори вратите си за жени.
"Никога няма да забравя момента, когато за първи път се отлепих от пистата", казва Тадич.
Освен мен в самолета беше и моят инструктор, но управлението на силната голяма "птица" беше в мои ръце.
Това е прекрасно чувство, което не може да се сравни с нищо друго.
Наред с трите жени още шестима мъже следват военна авиация четвърта година.
Колегата им Неманя Ружич не е успял да премине изпита по летене през третата година в академията и ще се пренасочи към някоя от петте други академични програми.
Разбира се, че беше трудно, защото не успях.
"Майка ми обаче беше щастлива!", казва Ружич.
Тя направи торта и покани роднини и приятели да празнуват - беше щастлива, че няма да се занимавам с работа, която тя смята за опасна.
"Родителите ми се надяваха, че дори няма да премина приемния изпит", казва Тадич.
"Родителите винаги се страхуват за нас и никога не им казваме, когато летим, а едва след това", смее се Радованович.
Тя обаче признава, че дори самата тя изпитва уплаха.
Когато вляза в кабината, единственото, за което мисля, е да направя най-доброто, което мога.
Страховете изчезват.
Ние летим, "Супер Галеб" и аз.
Изпълнявам маневри и мисля за кацането.
Капитан Никола Станкович е винаги с деветимата млади пилоти.
Всички те са трудолюбиви, мотивирани, не се налага да бъдат подтиквани, за да се учат, а са готови и с добър опит.
"Отбелязвам всичко, което те правят; имаме приятелски отношения, те са моите бъдещи колеги", казва Станкович.
Военната академия има 160-годишна история и се радва на растящ интерес от страна на кандидатите за прием.
Миналата година 1 259 души са кандидатствали за 244 места.
От 2007 г., когато са приети Сандра, Ана и Аня, други жени не са успели да стане кадети.
Високопоставена американска военна делегация е на посещение в Сърбия-Черна Гора.
Високопоставена американска военна делегация е в Сърбия-Черна гора за разговори, целящи засилване на двустранните връзки и сътрудничество.
Във вторник (11 януари) делегацията начело с контра-адмирал Доналд Лорън се срещна с федералния военен министър Пръвослав Давинич, външния министър Вук Драшкович и сръбския президент Борис Тадич.
Офисът на Давинич публикува заявление, в което се казва, че и двете страни очакват отказът на Сърбия да сътрудничи с Хагския трибунал да бъде преодолян.
Министърът на Сърбия-Черна гора по човешките права Расим Ляич, който също така ръководи федералния съвет за сътрудничество с Трибунала на ООН за военни престъпления, заяви че очаква прокурорите от Хага да издадат шест нови обвинителни актове в скоро време.
Той каза, че ще бъдат подадени срещу граждани на Сърбия-Черна Гора, Косово, Македония, Хърватия и Босна и Херцеговина.
В рамките на срещата на НАТО на върха във вторник (29 юни) външните министри на Хърватия, Албания и Македония се срещнаха и се споразумяха да дадат тласък на военното си сътрудничество.
Миомир Жужул, Кастриот Ислями и Илинка Митрева подписаха съвместна декларация, в която се поема ангажимент "да се продължи с интензивното сътрудничество между нашите три страни във всички важни области, като взаимно си помагаме по пътя към НАТО".
Турската управляваща Партия на справедливостта и развитието (ПСР) реши да отложи до събота (1 март) гласуването в парламента на правителственото решение, с което се разрешава на САЩ да разположат повече от 60 000 войници на територията на странатa при евентуално нападение срещу Ирак.
Депутатите от ПСР се срещнаха в четвъртък, за да се опитат да изгладят различията си по този въпрос.
Лидерите на партията обясниха по-късно, че не е имало достатъчно време да бъдат изслушани всички депутати, поискали думата.
Председателят на ПСР Реджеп Тайип Ердоган призна, че отлагането се налага заради необходимостта от постигане на обща позиция.
Очевидно депутатите очакват и резултатите от петъчното заседание на Съвета за национална сигурност, който се състои от висши турски политици и военни ръководители.
Разговорите между турски и американски представители относно пакета финансова помощ, възлизащ на милиарди долари, продължават.
Страната може да се изправи пред сериозни проблеми поради недостатъчното сътрудничество с трибунала на ООН за военни престъпления, предупреди външният министър на БиХ Младен Иванич след завръщането си от САЩ в края на седмицата.
Във Вашингтон той е бил уведомен, че американската администрация очаква по-добро сътрудничество с Хага, в противен случай БиХ може да има "значителни проблеми".
В други новини, върховният представител Пади Ашдаун съобщи, че съответните международни институции вече са постигнали споразумение за мерките, които да бъдат налагани срещу онези, които отказват да сътрудничат на Хагския трибунал.
В интервю за новинарската агенция Фена, Ашдаун посочи по-специално поддръжниците на Радован Караджич.
Той отново призова властите в БиХ да продължат с реформите, ако искат страната да се присъедини към евро-атлантическите институции.
Процесът срещу Властимир Джорджевич, бивш началник на сръбския Отдел за обществена сигурност, започна във вторник (27 януари) в Трибунала за военни престъпления в Хага.
Прокуратурата твърди, че Джорджевич е участвал в кампания за етническо прочистване срещу цивилни граждани от албански произход в Косово в периода от 1 януари до 20 юни 1999 г.
Извършителите са избили хиляди цивилни по време на конфликта и са прогонили други 800 000 души от домовете им, добавя прокуратурата.
Полицията арестува Джорджевич, на 60 г., през юни 2007 г. в Черна гора и го екстрадира в Хага.
Генерал Яшар Буюканът, началник на Генералния щаб на турската армия призова отново в сряда (27 юни) за започването на трансгранична операция срещу терористичната организация Кюрдистанска работническа партия (ПКК) в Северен Ирак.
Не можем да твърдим, че влизането в Ирак ще елиминира ПКК.
"Но то ще нанесе удар, нещо, което ще донесе големи придобивки", заяви Буюканът на пресконференция и призова законодателите да наредят започването на операцията.
На същото събитие командващият турската армия генерал Илкер Базбуг, съобщи за планирано преструктуриране на армията, с цел по-доброто решаване на проблеми, свързани със заплахата от страна на ПКК.
Също в сряда турски войници са убили осем бойци на ПКК в провинция Сирнак, близо до границата с Ирак.
От канцеларията на местния губернатор са съобщили, че армейска част е открила голяма група партизани, с които е започнало сражение, продължило целия ден.
Същия ден американски войници са съобщили, че са убили двама турски членове на Ал Кайда в битка близо до Хавия в събота.
Смята се, че единият е високопоставен член на Ал Кайда, чието ядро е довело чуждестранни бойци в Ирак, както и е вербувало турци да се бият в Афганистан през 2001 г.
Един човек е бил убит в неделя (18 април), докато е оказвал съпротива срещу усилията на босненско-сръбската полиция да арестува две лица, обвинени във военни престъпления, в град Вишеград.
Говорител на полицията идентифицира двамата заподозрени като Л.М. и Л.С., а убития като Л.Н.
Ройтърс съобщи, че укриващите се са братовчедите Средое Лукич и Милан Лукич.
Твърди се, че братът на Милан Новица е бил убит от полицията.
Двамата заподозрени бяха обвинени от Трибунала на ООН за военни престъпления за убийството на 150 мюсюлмани във Вишеград през 1992 г.
Република Сръбска не е арестувала досега лица, обвинени във военни престъпления.
В сряда (26 септември) Трибуналът на ООН за военни престъпления преизбра 68-годишния италианец Фаусто Покар за председател на съда.
Той започна своята работа като съдия в Трибунала през февруари 2000 г. и стана негов председател през 2005 г.
Австралиецът Кевин Паркър, на 70 г., ще продължи да бъде негов заместник.
И двамата бяха преизбрани за нов двугодишен мандат.
В сряда (29 юни) министерството на външните работи изрично отрече да е имало каквото и да е участие на войници от гръцката армия в клането в Сребреница през 1995 г.
Говорителят на министерството Йоргос Кумуцакос каза, че служители разследват обвиненията, че гръцки доброволци - воювали на страната на въоръжените сили на босненските сърби през войната - може да са участвали в зверствата, които са най-жестоките в Европа след Втората световна война.
Той добави, че правителството и народът на Гърция осъждат всякакво участие на гръцки граждани във военизирани формирования.
Също в сряда служителите от банковия сектор обявиха, че слагат край на стачката си, продължила един месец.
Организираната в знак на протест срещу планираното преструктуриране на системата за социално осигуряване стачка доведе до сериозни неуредици в изплащането на пенсиите в цялата страна.
Генералът от резерва Анте Готовина е обвързал своето предаване на Трибунала с провеждането на предварителни разговори в Загреб със следователите на съда, настоявайки да бъде разпитан като заподозрян, а не като обвиняем.
Готовина направи това предложение чрез адвоката си Лука Мишетич ден след като главният прокурор на Трибунала на ООН за военните престъпления призова Готовина да се предаде.
"Ако след тези разговори Карла дел Понте прецени, че тя все още има достатъчно доказателства да го обвини, той ще отида в Хага", цитира АФП изявлението на Мишетич пред всекидневника Вечерни Лист във вторник (7 октомври).
Трибуналът обвини Готовина през май 2001 година за предполагаемата му роля в убийството на най-малко 150 цивилни етнически сърби и за прогонването на повече от 150,000 други по време на военна офанзива на хърватските сили за възстановяване на контрола върху областта Крайна между 4 август и 15 ноември 1995 година.
Той е обвинен по пет пункта в престъпления срещу човечеството и три пункта в нарушение на законите или обичаите за водене на война за преследване, убийства, заграбване на имущество, депортиране, безогледно разрушаване на градове и села, както и за други нечовешки действия, за които се предполага ,че са били извършени от него или под негово командване и контрол от силите по време на операцията с кодово название "Буря".
Готовина, който е трети в списъка на най-издирваните от Трибунала обвиняеми, се укрива вече повече от две години.
Хърватското правителство твърди категорично, че той не е в страната.
Дел Понте, която в Хърватия, за да упражни натиск за по-интензивно сътрудничество за изправяне на обвинените във военни престъпления пред съда, оспорва това твърдение.
Не дойдох в Загреб, за да слушам как премиерът ме убеждава, че Готовина не е в Хърватия, " заяви тя в понеделник. "
Дойдох, за да споделя информацията, която имам за местонахождението на Готовина.
Хърватия, която се надява да се присъедини към ЕС през 2007 година, бе подложена през последните месеци на растящ международен натиск за предаване на Готовина.
ЕС даде ясно да се разбере, че придава особено значение на доклада, оценяващ сътрудничеството на страната с Трибунала в Хага, който дел Понте ще представи след няколко дни пред Съвета за сигурност на ООН.
В Загреб дел Понте даде висока оценка на сътрудничеството в области като предоставяне на документи, но каза, че неспособността да бъде арестуван Готовина е " голям проблем" за Хърватия.
Хърватското правителство разбира задълженията си и е решено да ги изпълнява", заяви премиерът Ивица Рачан, допълвайки, че "би било историческа грешка, ако Хърватия стане заложник на един нерешен случай.
Американският посланик със специални поръчения по военните престъпления Пиер-Ришар Проспер също посети Загреб във вторник.
Той изрази безпокойството на Вашингтон по случая "Готовина" и призова към по-енергични действия за залавянето му.
Очакваме хърватското правителство да предприеме стъпки за издирването на Готовина", каза Проспер. "
Думите не са достатъчни, искаме дела.
Държавната агенция за разследване и охрана е арестувала двама босненски мюсюлмани, заподозрени във военни престъпления срещу босненски хървати.
В понеделник (16 април) на две различни места в Централна Босна бяха арестувани Сенад Даутович (на 47 г.) и Енес Хаджич (на 44 г.).
Те са обвинени в извършването на престъпления срещу цивилни в град Бугойно между 1992 и 1994 г.
В понеделник сараевският съд за военни престъпления осъди босненски сърбин на пет години и половина затвор за многократно изнасилване на жена мюсюлманка по време на конфликта от 1992-1995 г.
Радмило Вукович бе признат за виновен в извършването на военни престъпления срещу цивилни във Фоча през 1992 г.
Съдът не наложи задължителната десетгодишна присъда, тъй като прие наличието на смекчаващи вината обстоятелства, включително интимни отношения между Вукович и неговата жертва преди войната.
Албанският министър на отбраната Пандели Майко се срещна с колегите си от Хърватия и Македония Владо Бучковски и Берислав Рончевич в събота (7 февруари) по време на 40-та конференция по политиката на сигурността в Мюнхен.
Трите страни са членове на Адриатическата харта и министрите обсъдиха въпросите за засилване на сътрудничеството на експертно равнище в рамките на хартата.
Те също така се договориха да се срещат по-често.
Майко се срещна отделно с министъра на отбраната на САЩ Донълд Ръмсфелд и германския военен министър Петер Щрук.
Те обсъдиха двустранното сътрудничество в областта на военните връзки и отбранителните стратегии, а също и стъпките, които Албания трябва да предприеме, за да се приближи повече до НАТО и да допринесе по-нататък в международната борба с тероризма.
Началникът на обединения щаб на армията на БиХ, генерал-лейтенант Сифет Поджич, предупреди, че неприемането на държавния бюджет на БиХ може да застраши реформите в отбраната, както и усилията за присъединяване към програмата на НАТО "Партньорство за мир".
В интервю, публикувано в неделния брой на "Независне новине" (от 15 януари), Поджич призовава парламента на БиХ да приеме проектобюджета възможно най-скоро.
В петък президентът на федерация БиХ (ФБиХ) Нико Лозанчич призова правителството и парламента на ФБиХ да приемат проектобюджета до края на януари.
Той не бе приет в Република Сръбска.
Американското посолство в Анкара отхвърли в четвъртък (17 февруари) съобщения в пресата, в които се твърди, че американската военна активност в Северен Ирак има за цел да предотврати намеса на Турция там.
Всяко предположение, че американска военна активност в Северен Ирак може да е насочена срещу Турция, дългогодишен съюзник и партньор в НАТО, е невярно.
"Съединените щати и Турция са в постоянен диалог за нашите общи интереси и опасения в Ирак", заяви посолството.
Вътрешният министър на Република Сръбска Дарко Матиашевич заяви в неделя (26 юни), че полицията на РС е готова да арестува всеки обвиняем във военни престъпления, който бъде открит на територията на автономната област.
Матиашич допълни, че неговото министерство работи, за да изпълни задълженията на РС към Трибунала на ООН и че то сътрудничи със съответните власти в Сърбия-Черна Гора и в международната общност.
Той отбеляза, че правителството на РС също така активно разследва предполагаемиге престъпления, извършени срещу сърби в района на Сараево по време на войната.
Асоциацията на фермерите в БиХ организира митинги в края на седмицата в центъра на Сараево и при КПП Рача, за да протестира срещу подхода на правителството към проблемите в селското стопанство.
Те са поискали освен това и предприемането на спешни мерки за защита на местните производители.
Съдия от окръжен съд издаде в четвъртък (22 октомври) заповед за задържане на седем бивши хърватски войници за един месец.
Всички те са заподозрени в извършване на военни престъпления срещу петима сръбски войници през 1995 г.
Престъпленията според обвинението са извършени на босненска територия в края на конфликта от 1992-1995 г. в страната.
Седмината бяха арестувани във вторник.
Представители на правителството заявиха в сряда (2 юли), че отношенията със САЩ ще останат добри, въпреки суспендирането на военната помощ за София.
Вашингтон замрази военната си помощ за 35 страни, в това число и България, които не подписаха споразуменията за имунитет пред Международния наказателен съд.
Външният министър Соломон Паси омаловажи последиците, както това направи и правителственият говорител Димитър Цонев, който каза, че връзките между София и Вашингтон никога не са били така добри.
В четвъртък (17 април), парламентът прие решение, което позволява участието на военни части в мисията на ЕС в Македония.
Искане за това бе отправено от представители на ЕС, както и от президента Йон Илиеску.
Министерството на отбраната ще назначи трима офицери от генералния щаб и разузнавателна част от шестима военни.
Генералният секретар на НАТО Яп де Хоп Схефер призова в четвъртък (15 януари) босненските сръбски власти да арестуват заподозрените военнопрестъпници, които са все още на свобода, като заяви, че трябва да го направят "преди страната им да прекрачи прага на Европа".
Де Хоп Схефер каза пред журналисти след срещи с върховния международен представител за БиХ Пади Ашдаун и командващия на СФОР генерал Върджил Пакет, че НАТО ще запази ангажиментите си към БиХ докато ЕС не поеме мисията по-късно тази година.
Фактът, че БиХ е първата държава, която той посети след встъпването си в длъжност, подчертава ангажимента на алианса към БиХ, каза той.
Де Хоп Схефер добави, че обстановката в страната се е подобрила чувствително и призова управляващите да продължават по пътя към членство на страната в програмата на НАТО "Партньорство за мир".
В петък той ще посети Косово, където ще се срещне с представители на местното временно управление, както и с висши представители на КФОР и ЮНМИК.
Също в четвъртък полицейската мисия на ЕС в БиХ съобщи, че главния й приоритет за тази година остава същия като през 2003 г. - повишено сътрудничество между полицейските сили на БиХ с поглед към преструктуриране и укрепване на службите за сигурност.
Хърватските генерали в оставка Анте Готовина, Иван Чермак и Младен Маркач се изправиха пред съда в Хага във вторник по обвинения в участие в преследване и убийства на етнически сърби през последните месеци на войната в Хърватия от 1991-1995 г.
Анте Готовина.
Във вторник (11 март) в Международния наказателен съд за бивша Югославия бе открит съдебният процес срещу трима бивши високопоставени хърватски генерали, обвинени във военни престъпления, извършени срещу сърбите от района на Краина към края на войната в Хърватия от 1991-1995 г.
Анте Готовина, Иван Чермак и Младен Маркач ще отговарят по девет обвинения в престъпления срещу човечеството и нарушаване на законите и обичаите за водене на война, съгласно общия обвинителен акт, издаден през май миналата година.
Тримата са обвинени в убийствата на най-малко 150 сърби, както и за насилственото експулсиране на други близо 200 000 от тях по време на офанзивата на хърватската армия през 1995 г., известна като операция "Буря".
Целта й бе възвръщане на контрола върху района на Краина, който бе завзет от сръбски сепаратисти в по-ранните етапи на войната.
От генералите се търси отговорност също и за разграбването на собственост, неоправдано разрушаване и малтретиране на сърби от хърватските части по време на продължилата три месеца операция.
"Този процес е свързан с насилственото прогонване на сърбите от Краина от Хърватия, унищожаването на техните общности през август 1995 г. и отговорността на генералите за този процес", заяви във встъпителната си пледоария прокурорът на ООН Алън Тийгър.
Сръбската общност бе една открояваща се пустош от разрушени села и домове.
Делото е срещу трима души, които имат основна вина за тези престъпления.
По време на операция "Буря" Готовина е командващ на Сплитската оперативна зона на хърватската армия и има пълната командна власт и контрол над всички хърватски части, участващи в офанзивата.
Макар да е знаел или да е имал причина да знае за зверствата, които се извършват от частите под неговото командване, той не е направил необходимото, за да ги предотврати или да накаже виновниците, твърдят прокурорите.
Нещо повече, той съзнателно е позволил участието в операцията на жертви на действията на сърбите от Краина срещу хървати в началото на войната, което е предполагало, че те ще търсят отмъщение.
Твърди се, че заедно с неколцина други - сред които и покойният хърватски президент Франьо Туджман - Готовина, Чермак и Маркач са били основни инициатори на съвместното престъпно деяние, имащо за цел насилственото и трайно изгонване на сръбското население от района на Краина.
"Сърбите бягаха панически, не случайно, а по план", каза във вторник Тийгър.
За онези, които останаха, в голямата си част възрастни и болни хора, животът се превърна в кошмар.
Домовете и селата им бяха мaсово разграбени и разрушени, а мнозина бяха избити.
Тийгър подчерта също, че прокурорите няма да оспорват правото на Хърватия да възвърне контрола си върху района на Краина.
"Операция "Буря" имаше друга цел - да прогони сръбското цивилно население и да осигури неговото трайно премахване", каза той.
Прокурорът цитира също думите на Туджман, с които последният описва сърбите от Краина като "рак в слабините на Хърватия", и неговото изказване, че хърватите трябвало да им "нанесат такива удари, че сърбите практически да изчезнат".
Тримата генерали не се признават за виновни по повдигнатите обвинения.
Съдебният процес срещу тях - един от най-шумните процеси в историята на МНСБЮ - се очаква да отнеме повече от година.
Ако бъдат осъдени, Готовина, Чермак и Маркач може да получат доживотни присъди.
В понеделник (7 декември) камарата за военни престъпления към Окръжния съд в Белград осъди бивш босненски сръбски военнослужещ на 13 години затвор за военни престъпления срещу цивилни граждани по време на конфликта от 1992-1995 г.
Ненад Малич беше признат за виновен в убийството на двама мюсюлмани и опит за убийство на друг цивилен гражданин в гр. Стари Майдан през 1992 г.
Малич, който е сръбски гражданин, беше арестуван през януари.
Кметът на Кербала Акрам ал-Ясри даде висока оценка в понеделник (3 ноември) на приноса на българския контингент за сигурността и демокрацията в неговия град.
По време на посещение в София по покана на външния министър Соломон Паси ал-Ясри каза, че жителите на Кербала възприемат българските военнослужещи като близки приятели, които помагат при възстановяването на училища, болници и пътища.
България и Русия проведоха пореден кръг от двустранни политически консултации в Москва.
Делегациите обмениха мнения по процесите на интеграция в НАТО и ЕС и за нуждата от по-широко сътрудничество в областта на културата и образованието.
Мисията на ОССЕ в Хърватия публикува два доклада във вторник (22 юни), в които се казва, че страната би била в състояние да гледа дела за военни престъпления, прехвърлени от Хага, ако се осъществят допълнителни реформи.
Докладите се основават върху статистическа информация и резултатите от наблюдението върху отделни дела за военни престъпления, гледани в местни съдилища.
Ръководителят на мисията на ОССЕ посланик Питър Семнъби отбеляза постигнатия значителен прогрес както по отношение на ангажиментите на правителството, така и относно обществените нагласи към наказателното преследване на военни престъпления.
Премиерът Иво Санадер приключи визита в Португалия във вторник, подчертавайки, че очаква страната му да бъде в състояние да се присъедини към НАТО през 2006 или 2007 г.
Той добави, че Хърватия следва да бъде готова да влезе в ЕС към 2007 г.
Правителството поиска от ООН оценка на размерите на бедствието и координационен екип в сряда (19 март), с което да помогнат на властите да се справят с последиците от серията експлозии в събота в склад за боеприпаси.
Най-малко 18 души са били убити и повече от 300 са били ранени след взривовете след усилия да се разруши военен склад в Гердец.
Главният прокурор Ина Рама помоли също и Съединените щати да участват в разследването с Федералното бюро за разследване на САЩ, с цел да осигурят повече информация за американска компания, свързана с това положение, и за да помогнат за идентифициране на откритите досега тела.
На заседание на парламента в сряда премиерът Сали Бериша обвини местните медии, че манипулират отразяването на взривовете в събота.
Били са излъчени видеоматериали преди експлозията с деца, работещи в склада, но Бериша отрече деца да са били наемани на работа.
Лидерът на опозиционната Социалистическа партия Еди Рама реагира като организира мирен протест в четвъртък срещу наемането на деца на работа в оръжейни фабрики.
Американският ракетоносец-разрушител Рамаже пристигна в неделя (27 юни) на пристанището в Сплит за участие в съвместно учение, което започва във вторник като част от Програмата за НАТО "Партньорство за мир".
По време на престоя си в Сплит членовете на екипажа ще се срещнат с командващия хърватския военен флот старши капитан Ивица Толич и представители на местните власти.
Ж.п. маршрутът Белград-Сплит бе възстановен за пръв път след 14 години.
Съгласно споразумението между Хърватия и Сърбия-Черна Гора влаковата композиция ще пътува всяка събота до 4 септември.
В сряда бившият командир от Армията за освобождение на Косово Фатмир Лимай ще се яви за пръв път пред Трибунала за военни престъпления.
Лимай, обвинен за жестокости, извършвани в затворнически лагер в Косово, бе арестуван по време на почивка в Словения.
Международният наказателен съд за бивша Югославия (ICTY) потвърди във вторник (4 март), че Фатмир Лимай е изпратен в ареста на Трибунала близо до Хага.
Бившият командир от Армията за освобождение на Косово (АОК) е бил арестуван преди две седмици в Словения във връзка с обвиненията срещу него за участие във военни престъпления в периода май-юли 1998 г.
Лимай трябва да се яви за пръв път пред съда на ООН в сряда и се очаква да пледира "невинен".
На 27 януари ICTY обвини Лимай и трима други заподозрени - Харадин Бала, Исак Муслиу и Агим Муртези - за престъпления, извършени в затворническия лагер Лапушник в Косово през 1998 г.
Това е първото обвинение на Трибунала на ООН срещу бивши членове на АОК.
Лимай е обвинен по четири точки за престъпления срещу човечеството, включително убийства, малтретиране и задържане в плен, и по пет точки за нарушение на военновременните закони и обичаи, включително убийства и жестокости.
Твърди се, че той е отговорен за действията в затворническия лагер Лапушник, където силите на бунтовниците са интернирали най-малко 35 цивилни - сърби и албанци, по време на периода, посочен в обвинителния акт.
Под командването и контрола на Лимай, задържаните са били бити, измъчвани и убивани.
На 25 юли 1998 г., АОК е изоставила лагера.
Лимай бе арестуван на 18 февруари в словенския ски курорт Кранска гора, на около 80 км северозападно от Любляна, ден след като силите на КФОР арестуваха Бала, Муслиу и Муртези в Косово.
Десет дни по-късно трибуналът на ООН за военни престъпления свали обвиненията от Муртези и издаде заповед за незабавното му освобождаване, след като не намери доказателства, че той е човекът, посочен в обвинителния акт.
Потвърждавайки екстрадирането на Лимай, говорителят на Министерството на вътрешните работи на Словения Франц Станоник заяви във вторник, че Лимай е изпратен в Холандия с редовен полет.
Понастоящем Фатмир Лимай е член на парламента на Косово и заместник-председател на Демократическата партия на Косово на Хашим Тачи.
Според изявлението на адвоката му Петер Цеферин, Лимай ще пледира "невинен" по всички точки от обвинението.
Президентът на Косово Ибрахим Ругова е заявил, че "Това е работа на Трибунала в Хага и на правосъдието и аз съм сигурен, че ако тези хора не са извършили никакво престъпление, ще бъдат освободени".
Призовавайки към сътрудничество с трибунала на ООН, той е казал, че политическите сили не трябва да се намесват в работата на правосъдието.
Върховният съд в Подгорица осъди в събота (15 май) шестима бивши членове на Югославската народна армия (ЮНА) за военни престъпления.
Те бяха признати за виновни за това, че са наредили и сами са изтезавали военнопленници и цивилни лица между октомври 1991 г. и август 1992 г. по време на нападение над Дубровник, и получиха присъди от 18 месеца до четири години.
Около 300 военнопленинци се смята, че са били затворени в лагер в крайбрежното село Морини, където са били изтезавани в продължение на месеци.
Това е първата подобна присъда, издадена в Черна гора, след като страната обяви независимост през 2006 г.
В слово пред Общото събрание на ООН в сряда (22 септември) председателят на председателството на Босна и Херцеговина (БиХ) призова за арестуването на Радован Караджич и "хилядите" останали предполагаеми военнопрестъпници.
Сюлейман Тихич каза пред световните лидери, че оставащите на свобода заподозрени представляват заплаха за регионалната стабилност и често са свързани с организираната престъпност.
Той добави, че ако механизмите на ООН са били по-ефективни през 90-те години, агресията срещу БиХ е можело да бъде избягната.
Във вторник Тихич се срещна с американския президент Джордж Буш, който отново засвидетелства подкрепата на страната си за БиХ и усилията й за присъединяване към евроатлантическите структури.
Най-голямото военно учение на страната за годината завършва в четвъртък (18 октомври).
Участват повече от 8 000 войници в три района едновременно: в Чинку, област Брашов, нос Мидия в област Констанца и Смардан в област Галац.
Маневрите са организирани от министерството на отбраната в съответствие със стандартите на НАТО.
САЩ ще предоставят на България допълнителна военна помощ от 3 млн. СОФИЯ, България - Съединените щати ще предоставят на България допълнителна военна помощ от 3 млн. долара след взето неотдавна решение на Конгреса на САЩ, съобщи Министерството на отбраната в петък (6 октомври).
Парите ще се използват за конкретни проекти след консултации между министерството и посолството на САЩ в София.
Също в петък парламентът одобри предложението на правителството да се изпрати военната фрегата "Дръзки" със 160-членен екипаж в Ливан, където да се присъедини към частите на ООН (ЮНИФИЛ).
По време на двумесечната си мисия "Дръзки" ще изпълнява патрулни функции.
На среща във вторник (16 октомври) с турския министър-председател Реджеп Тайип Ердоган иракският вицепрезидент Тарик ал Хашими отново подчерта решителното противопоставяне на Багдад на всякаква трансгранична военна операция от страна на Турция.
Ал Хашими призова за засилване на дипломатическите усилия за предотвратяване на използването от терористите от Кюрдската работническа партия (ПКК) на иракска територия за атакуване на цели в Турция.
Ирак възнамерява да изпрати в Анкара делегация за обсъждане на възможните мерки в тази насока.
Ердоган предупреди, че ако властите в Багдад не поставят под контрол дейността на ПКК, ще има последствия.
Според съобщенията неговото правителство е поискало от Ирак да затвори клубовете на ПКК в Северен Ирак и Багдад, да предаде висшите ръководители на движението на Турция и да замрази банковите сметки на ПКК в Ирак.
Турският външен министър Али Бабаджан започва в сряда втора обиколка в Близкия изток.
Той ще посети Египет и Ливан, където ще разговаря за двустранните отношения и ситуацията в региона.
Във вторник (4 март) ръководителят на мисията на ОССЕ в БиХ посланик Робърт Бикрофт настоя Федерация БиХ да приеме закон, който дава право на отказ от военна служба по морални съображения.
Той заяви, че ОССЕ приветства взетите дотук мерки, но остава загрижена, че системното дезинформиране на подлежащите на редовна военна служба за техните права е принудило много от желаещите да откажат военна служба по морални съображения да пропуснат официалния срок.
В резултат много от тях са преследвани от закона, тъй като не са се отзовали на повиквателните.
Министърът на отбраната на Сърбия и Черна гора Първослав Давинич заяви в сряда (4 май), че сътрудничеството с трибунала на ООН за военни престъпления остава последното препятствие пред присъединяването към програмата на НАТО "Партньорство за мир" (ПзМ).
След разговори с генералния секретар на НАТО Яп де Хоп Схефер в Брюксел Давинич се завърна в Белград и каза, че пактът е потвърдил готовността на Сърбия и Черна гора за членство в ПзМ.
Главното условие, заяви той, е арестуването на всички обвиняеми във военни престъпления и най-вече на Ратко Младич.
Главният прокурор на трибунала на ООН Карла дел Понте изрази във вторник (18 февруари) задоволството си от степента на сътрудничеството на Черна гора за военните престъпления.
На срещата й с премиера Мило Джуканович дел Понте е получила уверения, че Подгорица остава твърдо ангажирана със задържането на всеки обвиняем на територията на републиката.
Предишния ден, при посещението си в Белград, тя разкритикува сътрудничеството на Сърбия.
След Подгорица дел Понте посети Скопие за среща с министър-председателя Бранко Цървенковски и главния прокурор Александър Пърчевски.
В Македония тя настоя за приемането на специален закон за сътрудничество с трибунала.
Първият процес за военни престъпления срещу сърби започна в Република Сръбска (РС) в понеделник (17 май).
Единадесет бивши полицейски служители са обвинени, че са задържали и след това убили свещеник от хърватски произход, отец Томислав Матанович и неговите родители през лятото на 1995 г.
Телата им бяха открити в минна шахта през 2001 г.
Трибуналът на ООН за военни престъпления нареди делото да се гледа в РС.
Също в понеделник правителството на РС настоя за незабавните оставки на шефа на специалните полицейски части Драган Лукич и на неговия заместник Драган Рибич.
Причина за това са провалите при опитите да бъдат заловени лица, обвинени във военни престъпления, довели до убийството на цивилен гражданин.
В сряда (7 януари) Пади Ашдаун, върховният представител на международната общност в БиХ, предупреди босненските сръбски власти, че нежеланието им да работят по въпросите на военните престъпления ще възпрепятства напредъка на страната към членство в НАТО и ЕС.
"НАТО заяви съвсем изрично, че за присъединяване към програмата "Партньорство за мир" на срещата на върха в Истанбул... босненските сръбски власти ще трябва да докажат, че са активно ангажирани в сътрудничество с Трибунала на ООН", заяви пред репортери Ашдаун.
Той потвърди отново призива си за задържане на заподозрените във военни престъпления и в частност на Радован Караджич и Ратко Младич.
Междувременно във вторник излизащият в Баня Лука в. "Независне новине" съобщи, че "Ал Кайда" прави опити за набиране на младежи от БиХ, които да се бият на страната на радикалните ислямски групировки в Ирак, Афганистан и Чечения.
Вестникът се позова на западни източници.
Полицейските власти обаче заявиха за вестника, че не разполагат с информация, сочеща за подобни връзки с Босна.
Правителството на Република Сръбска (РС) призова всички военни престъпници да се предадат доброволно на Трибунала в Хага чрез властите в РС.
Този апел бе отправен в четвъртък (17 юли), един ден преди посещението на главния прокурор на Трибунала Карла дел Понте.
Представители на правителството също така казаха, че, ако обвиняемите се предадат, те могат да получат известни гаранции и финансова помощ в размер на 200 евро на месец.
Освен това, правителството обяви, че ще създаде специално служба за координация с Трибунала.
Тя ще събира документи и доказателства за мрежите на поддръжниците на обвиняемите в съгласие със списъците съставени от ЕС и САЩ.
Началникът на ГЩ на въоръжените сили на БиХ, генерал-лейтенант Сифет Поджич, обяви в събота (28 октомври), че комисията за подбор на войници за професионалната армия е започнала работа в началото на седмицата.
Комисията отговаря и за назначаването на цивилни служители в Министерството на отбраната на БиХ и във въоръжените сили.
Успешните кандидати ще подпишат двугодишни договори с възможност за продължаването им.
Хърватски сърбин, арестуван от британската полиция за военни престъления ще остане в ареста в очакване на екстрадиране в Хърватия, съобщиха медиите в четвъртък (1 април) .
Миле Боснич бе арестуван на 25 март в Глостър с международна заповед за арест, издадена от Хърватия.
Загреб поиска екстрадирането му.
Твърди се, че Боснич е извършил военни престъпления срещу хърватски цивилни лица в началото на войната през 1991-1995 в Хърватия.
ЮФОР решиха да затворят главното подземно съоръжение на босненско-сръбската армия - противоядрения бункер във Велики Зеп, тъй като той е бил посещаван от генерала-беглец Ратко Младич през последните шест месеца.
Командващият ЮФОР, британският генерал Дейвид Лийки, който покани журналисти да посетят обекта в четвъртък (23 декември), заяви, че неговите войски ще наблюдават бункера до приключване на проверката.
Съоръжението бе изградено дълбоко под земята в планината през 50-те години и обновено през 70-те години.
То може да побере до 200 души за 15 дни и бе предназначено за военновременен команден център на бившата югославска армия.
В други новини, от войските на НАТО бе съобщено в петък за арестуването на Душан Бата Тесич по подозрение за подпомагане на обвинени военнопрестъпници.
Тесич бе член на специалното полицейско подразделение на Република Сръбска по време на войната.
Специалният съд на страната осъди в петък (26 май) босненски сърбин на 20 години затвор за престъпления срещу човечеството.
Драгое Паунович, бивш военен офицер, бе намерен за виновен за това, че е наредил на войниците си да заловят 27 босненски цивилни лица в Рогатица и да ги използват като човешки щитове по време на сражение на 15 август 1992 г.
По-късно на същия ден, той е наредил на войниците си да екзекутират пленниците, като някои е застрелял самият той.
Само трима оцелели.
Командващият на Националната гвардия на Охайо, генерал-майор Грегъри Уейт, пристигна във вторник (26 септември) на четиридневно посещение в Сърбия, посветено на новото стратегическо партньорство между Белград и щата Охайо.
Най-напред той се срещна с генерал Здравко Понош, с когото обсъди конкретни действия за военно сътрудничество, залегнали в неотдавна подписаното двустранно споразумение.
Сръбските парламентарни партии продължиха във вторник да обсъждат новата конституция на страната.
Не бяха направени официални изявления, но според репортажи в местните медии референдумът за новата конституция може да се проведе в началото на ноември.
Военна делегация, водена от началника на Генералния щаб на Българската армия генерал Никола Колев, ще инспектира във вторник (25 февруари) българския инженерен взвод в състава на международните сили за сигурност КФОР.
Според официалното изявление от пресслужбата към българското Министерство на отбраната, целта на посещението е да се провери състоянието на контингента и качеството на изпълняваните задачи.
Делегацията ще се срещне и с командващия КФОР генерал-лейтенант Фабио Мини.
Публичният спор между българския министър на отбраната и началника на Генералния щаб на Българската армия относно реформата в отбраната изглежда е повече резултат от търсенето на сензации, а не на факти.
Началникът на Генералния щаб ген. Никола Колев каза, че министърът на отбраната на България държи военните настрана от дискусиите по стратегическия преглед на отбраната.
Както често става с политически мотивираните скандали, вероятно разменените словесни нападки между българския министър на отбраната Николай Свинаров и началника на Генералния щаб ген. Никола Колев са по-скоро резултат от търсенето на сензации, а не на факти от страна на медиите.
Колев обвини Свинаров, че държи военните настрана от дискусиите по стратегическия преглед на отбраната.
Въпросът бе допълнително политизиран миналата седмица, когато Колев се срещна с лидера на Социалистическата партия, Сергей Стганишев.
Станишев обяви, че социалистите подкрепят военните и поиска оставката на Свинаров.
Президентът Георги Първанов, който номинално е главнокомандващ, изглежда подкрепя Колев.
Говорещият без заобикалки генерал бе направил някои провокативни изказвания, намекващи, че армията се намесва във вътрешната политика, но по-късно публично отрече да е казвал това.
Някои наблюдатели предупреждават, че подобни изказвания от страна на ръководството на въоръжените сили могат да опетнят имиджа на страната през първата й година от членството в НАТО.
Стратегическият преглед на отбраната прави преоценка на състоянието на отбраната и въоръжените сили и определя насоките за дългосрочното им развитие.
Според министерството на отбраната "това е средство да доведем до успех усилията ни да изградим и да поддържаме ефективна и финансово обезпечена отбранителна система, както и устойчив политически, експертен и обществен консенсус по отношение на политиката и стратегията на националната отбрана".
Прегледът започна на 8 януари 2003 г.
Неговите принципи и параметри бяха очертани в политическа рамка, приета от Министерския съвет миналия септември.
През май кабинетът прие дългосрочна концепция за развитието на въоръжените сили, която бе внесена в парламента за одобрение.
Някои критици обаче твърдят, че прегледът разглежда главно постепенното намаляване на броя на въоръжените сили, но не дава отговор на въпросите за бъдещето на местната оръжейна промишленост.
Според проф. Димитър Йончев, военен експерт, все още съществува необходимост от глобална система за сигурност, която да отговори на новите предизвикателства в периода след Студената война.
Официалната реакция на критиките бе въздържана.
Премиерът Симеон Сакскобургготски подчерта важността на новоизградените отношения на България с Вашингтон и Брюксел за засилване на сигурността и създаване на икономически възможности.
На 1 юли, при откриването на форума за членството в НАТО и възможностите за инвестиране в Югоизточна Европа, заместник-премиерът Пламен Панайотов каза, че членството в НАТО ще бъде основен фактор за възстановяването на българската отбранителна промишленост.
НАТО е избрала полигона в Ново село, летището в Безмер и Пристанище Бургас като свои възможни бази в страната и преговорите са започнали, каза Соломон Паси, който доскоро бе външен министър, а сега е председател на парламентарната комисия по външна политика.
В четвъртък (22 септември) той каза още, че ако бъде постигнато споразумение, от 2000 до 3000 американски военнослужещи ще бъдат разположени в страната.
Паси добави, че се очаква военна делегация на НАТО да посети България в началото на октомври, за да продължи преговорите с новото правителство.
Американски военни ще координират двустранни военни учения между Румъния и България, които трябва да започнат в петък (17 август) и ще продължат до 22 октомври, съобщи "Ромпрес".
Агенцията цитира Трой Дар, пресаташе на Съвместно оперативно съединение "Изток", който е казал, че 600 американски пехотинци, морски пехотиници, пилоти и цивилни служители ще участват в учението "Доказателство за принципност".
Целта на учението е да засили военните връзки между Румъния, България и САЩ и да се проверят възможностите за командване и контрол в съвместни операции.
Районният съд в Сплит осъди бившия военен полицай Йосип Бикич на четири години затвор във вторник (29 декември) заради военни престъпления, извършени срещу сръбски цивилни лица във военния затвор "Лора" в Сплит по време на войната през 1991-1995 г. в Хърватия.
Бикич, 41-годишен, се предаде на властите миналата година.
Той бе признат за виновен за измъчване и убийство на сръбски военнопленници през 1992 г.
Той призна вината си и се разкая.
Властите издирват други трима бивши военни полицаи, обвинени по същото дело.
Министърът на отбраната на Сърбия-Черна Гора и китайският му колега Джао Гонгчуан подписаха Меморандум за разбирателство в понеделник (27 септември) за военно сътрудничество.
Споразумението стана факт по време на посещението на Давинич в Пекин.
Мисията на ОССЕ в Сърбия-Черна Гора и холандското посолство в Белград дариха на вътрешните министерства на двете републики съоръжения на стойност 20 000 евро.
Дарението ще помогне за реформиране на полицейското обучение в Сърбия-Черна гора.
Съд за военни престъпления осъди в петък (3 юли) бившия босненски сръбски командир Момир Савич на 18 години затвор за престъпления срещу мюсюлмани, извършени в началото на конфликта през 1992-1995 г., съобщиха медиите.
Савич бе признат за виновен за преследване, убийство, задържане, изнасилване и други безчовечни действия.
Жестокостите са били извършени в градовете Вишеград и Рудо в източната част на страната между април и септември 1992 г., когато Савич е член на боснеско сръбска паравоенна част.
Също в петък съд в Баня Лука призна двама босненски сърби за виновни в убийството на мюсюлманско семейство в град Приедор в северозападната част на страната през март 1994 г.
Двамата обвиняеми, Душан Гагич и Младен Попович, бяха осъдени на по десет години затвор.
Семействата на жертвите са неудовлетворени, а съдилищата смятат делата за военни престъпления за много сложни.
Почти всички дела за военни престъпления в Черна гора се бавят.
Давността на делата и неопитността на съдебната система с този вид процеси задържат повечето дела за военни престъпления в Черна гора.
Семействата на жертвите не са удовлетворени от ефективността на съдилищата, а съдилищата се оправдават за закъсненията с твърдението, че делата са сложни.
Миналата седмица Апелативният съд на Черна гора отмени оправдателната присъда на девет полицейски служители, обвинени, че са предали на сръбските части в Босна и Херцеговина (БиХ) повече от 79 мюсюлмански бежанци, и разпореди да бъде проведен нов процес.
В четвъртък (15 март) съдът заяви, че повторният процес е назначен заради противоречията в първоначалната присъда, които са били откроени в жалбите на държавния прокурор и семействата на две от жертвите.
"Въпросът ще бъде върнат на Върховния съд в Подгорица и скоро ще започне ново дело", каза за SETimes говорителката на Апелативния съд Ирена Софранац.
Групата включва бивши полицейски служители и агенти на тайните служби, обвинени в арестуването на бежанци в Херцег Нови, Бар и Улцин през 1992 г. и предаването им на сръбските сили в община Фоча.
Повечето от бежанците по-късно са били екзекутирани.
Освен това дело има още две отворени дела в черногорски съдилища: "Калуджерски Лаз" и "Буковица".
През януари 2011 г. Върховният съд в Биело Поле освободи седем военни и полицейски служители по делото Буковица.
Те бяха обвинени във военни престъпления, извършени през 1992 г. в село Буковица, близо до Плевля, където са били прогонени 200 мюсюлмански семейства и убити шестима мюсюлмани.
Председателят на Асоциацията на разселените граждани от Буковица, Якоб Дургут, каза за SETimes, че миналогодишната присъда е била очаквана.
"Процесът започна 18 години след извършването на престъплението и повечето свидетели вече не са между живите", каза Дургут.
Той добави, че е вероятно и други случаи за военни престъпления в Черна гора да завършат с освобождаване на заподозрените престъпници.
По делото "Калуджерски Лаз" деветима членове на бившата Югославска народна армия (ЮНА) са заподозрени в убийството на 20 албански граждани, които избягали от Косово в Черна гора по време на натовските бомбардировки.
След три години в следствения арест заподозрените бяха освободени през август миналата година.
Съдията от Върховния съд в Биело Поле, Горица Джалович, каза, че е било трудно да се съберат доказателства и изслушат всички свидетели по делото, защото някои от тях са в Косово и Сърбия.
"Калуджерски Лаз" е много сложен случай и [затова] продължава повече от три години.
"По делото "Буковица" решението за нов процес би трябвало да се вземе в края на март", каза Джалович за SETimes.
Адвокатът и бивш министър на правосъдието Драган Шоч каза, че делата се протакат по няколко причини.
Първата е фактът, че военните престъпления са много сложни и е по-добре да се изследва всеки детайл, отколкото да се вземе прибързано решение.
"Втората причина е, че черногорската съдебна система се сблъсква за първи път с обвинителни актове за военни престъпления", каза Шоч за SETimes.
Мнозина обаче, между които жителят на Подгорица Марко Милачич, казват, че правителството в крайна сметка е отговорно за бавните процеси и оправдателните присъди.
"Ако погледнем назад към резултатите на черногорската съдебна система в делата за военни престъпления, ще видим, че за последните две десетилетия съдебните институции в Черна гора се използват за прикриване на военни престъпления", каза Милачич за SETimes.
Председателят на комисията по Етичния кодекс на съдиите в Черна гора, Невен Гошович, каза, че делата са деликатен въпрос.
"В Черна гора политическата ситуация винаги е била много специфична и следователно не е добре, когато хората коментират съдебните решения - особено онези, засягащи военни престъпления", каза за SETimes Гошович, който е също депутат от Социалистическата народна партия.
Единственото дело, което е закрито, е делото за военния лагер "Морин", край Котор.
През януари Върховният съд в Погорица осъди четирима членове на бившата ЮНА на общо 12 години затвор за военни престъпления срещу хърватски пленници в "Морин".
Процесът продължи повече от пет години.
След присъдата НПО "Младежка инициатива за човешки права в Черна гора" (МИЧП) заяви, че политиката е дълбоко намесена в делата за военни престъпления.
Очевидно е, че съдилищата не могат или не искат да съдят хората по високите етажи...
"Този подход е пречка за постигането на справедливост", казаха от МИЧП.
СФОР обяви, че планира съвместно военно учение на армиите на самостоятелните области на БиХ в края на октомври.
Говорител на СФОР заяви пред репортери в Мостар в сряда (1 октомври), че военното учение ще включва разиграване на операции по търсене и спасяване, имащи за цел споделяне на опит и методика.
В сряда окръжният съд в Ливно, БиХ даде начало на процес срещу заподозрения във военни престъпления Иван Бакович.
Той е обвинен в убийството на девет цивилни босненски граждани през август 1993 г. в село Мокронге.
Междувременно на летището в Сараево граничната полиция задържа босненец, който се опитвал да замине за Истанбул с 13 турски паспорта.
Властите твърдят, че задържаният е сътрудничил на голяма мрежа за трафик на хора.
Военният министър Берислав Рончевич заяви във вторник (23 март), че досегашните реформи в неговото министерство и армията не са постигнали желаните резултати.
Той призова към реорганизация с ясни цели като засилването на хърватския отбранителен потенциал с оглед покриване на нуждите и стандартите на ЕС и НАТО.
Представители на хърватската гранична полиция и техни колеги от Босна и Херцеговина завяват, че сътрудничеството им в борбата срещу трансграничната престъпност е успешно.
Те цитират задържането на крадци на МПС и нелегални имигранти, както и разбиването на канали за трафик на наркотици.
Също във вторник Независимата демократична сръбска партия (НДСП), най-голямата етническа сръбска партия в страната, заплаши, че ще оттегли подкрепата си за правителството.
Според НСДП правителството се бави с реституцията на собствеността на завръщащите се сърби.
Съд във Вуковар осъди в петък (10 декември) деветима сърби на различни срокове лишаване от свобода, вариращи между три и четири и половина години за военни престъпления, извършени по време на конфликта от 1991-1995 г.
Те бяха осъдени за грабеж, унищожаване на имущество и прогонване на 69 хърватски селяни, когато районът е бил превзет от сръбски сепаратисти.
Всички обвиняеми бяха съдени задочно.
Междувременно Амнести интърнешънъл публикува доклад в понеделник, в който се критикува Хърватия заради отказа й да преследва военнопрестъпници.
Организацията твърди освен това, че завръщащите се сърби са "обект на дискриминация, когато става дума за работни места, жилища и гарантиране на социални и икономически права".
В сряда (14 юли) генералният секретар на НАТО Андерс Фог Расмусен призова босненските политически лидери да се договорят по въпроса за разпределението на военната собственост колкото може по-скоро, тъй като това е ключов въпрос за кандидатурата на Босна и Херцеговина (БиХ) за членство в НАТО.
Расмусен, който се срещна с босненския външен министър Свен Алкалай и министъра на отбраната Селмо Чикотич в Брюксел, похвали решението на БиХ да се присъедини към мироопазващите сили в Афганистан и за други дейности, свързани с осъществяването на реформите за НАТО.
Алкалай подчерта, че обществената подкрепа за интеграцията в НАТО е много солидна.
През април външните министри от НАТО дадоха условно одобрение за Плана за действие за членство (ПДЧ) на БиХ, но заявиха, че БиХ трябва първо да реши въпроса за разпределението на военната собственост между двете автономни области.
Прокуратурата съобщи в четвъртък (29 ноември), че е обвинила 14 бивши военнослужещи от югославската армия и членове на милиции във военни престъпления, извършени в Хърватия.
Според обвиненителните актове, изготвени с помощта на хърватската съдебна власт, подсъдимите са убили 22-ма цивилни граждани в домовете им на 10 октомври 1991 г., когато са нападнали селото.
Други 23-ма хървати са били екзекутирани, докато са били в плен в местността Ловаш край Вуковар.
Подсъдимите са обвинени и в заставяне на пленници да вървят през минно поле.
В резултат на това са загинали 22-ма души, а трима други са били убити при друг инцидент.
Четиринадесетте подсъдими са обвинени в убийството на общо 70 души.
Те бяха арестувани през май.
Етническите албанци ще съставляват 20 процента от офицерите в македонската армия през 2007 г.
Около 336 албанци ще бъдат обучени, за да се присъединят към армията до 2007 г. и ще съставляват 20 процента от офицерския състав, заяви в четвъртък (27 март) министърът на отбраната Владо Бучковски.
Законодателите от Демократическата партия на албанците се интересуват от напредъка в изпълнението на плана за действие за пропорционално участие на всички етнически малцинства в армията.
В други новини от четвъртък, Европейската агенция за реконструкция започна пет проекта в подкрепа на етническото помирение в Македония.
Проектите целят да изградят доверие по-скоро между обикновените хора, а не между партиите и политиците.
Държавната агенция на БиХ за разследване и охрана ще се включи в задържането на лица, обвинени във военни престъпления.
Решението бе обявено след среща между върховния представител Пади Ашдаун, министъра на сигурността на БиХ Бариша Чолак и комисаря на полицейската мисия на ЕС Кевин Карти в понеделник (20 септември).
Премиерът на БиХ Аднан Терзич се срещна с председателя на норвежкия парламент Йорген Космо, който изрази подкрепа за усилията на правителството за интегриране на страната в евро-атлантическите структури.
Космо и Терзич постигнаха съгласие, че присъединяването на БиХ към програмата на НАТО "Партньорство за мир" би насърчило чуждестранните инвестиции.
Очаква се Трибуналът на ООН за военни престъпления да приключи в понеделник (15 септември) съдебния процес срещу бившия началник-щаб на армията на БиХ Расим Делич.
Един от най-високопоставените мюсюлмани, изправени пред Трибунала, той бе обвинен, че не е направил необходимото да предотврати военните престъпления на подразделенията на муджахедините под негово командване между 1993 г. и 1995 г.
Според обвиненията той е разрешавал на войниците си да изнасилват, измъчват и убиват десетки хървати и сърби в БиХ.
В четвъртък (8 март) Съдът за военни престъпления на Босна и Херцеговина в Сараево призна босненския сърбин Радислав Любинац за виновен в преследване и насилствено депортиране на мюсюлмански цивилни от селата край Рогатица през ноември 1992 г. и го осъди на десет години затвор.
Съдът разгледа 195 веществени доказателства и изслуша 29 свидетели по време на делото.
Любинац бе арестуван през декември 2005 г.
Силите на ЮФОР и местната полиция претърсиха в четвъртък дома на укриващия се от правосъдието обвиняем във военни престъпления Стоян Жуплянин.
Говорител съобщи, че обитателите на дома на Жуплянин в Баня Лука са съдействали на войниците.
Жуплянин, военновременен началник на полицията в босненската сръбска столица, е обвинен в организирането на пленнически лагери, в които много мюсюлмани и хървати са били изтезавани и убивани по време на конфликта от 1992-1995 г.
Военният министър на БиХ Никола Радованович замина в понеделник (30 август) за Хага, където ще се срещне с холандския си колега Хенк Камп.
Радованович се очаква да обсъди планираното предаване на военното командване в БиХ от СФОР на сили на ЕС по-късно тази година.
Холандия е понастоящем ротационен председател на ЕС.
Секретариатът на правителството на Република Сръбска за сътрудничество с Трибунала на ООН за военни престъпления представи в местния офис на Трибунала 14 досиета, касаещи предполагаеми военни престъпления, извършени срещу босненски сърби.
Досиетата се отнасят до обвинения срещу 136 босненци и хървати в престъпления срещу сърби в окръг Бръчко през 1992 г.
Българската армия се включи в усилията за възстановяване на страната след опустошителните наводнения, които я заливат от седмици и месеци насам.
Наводненията в България през последните два месеца причиниха смъртта на най-малко 24 души и оставиха без подслон 14 000 души, по данни на службата за гражданска защита.
В понеделник (22 август) българската армия се включи в усилията за възстановяване на домове и инфраструктура, пострадали от наводненията, които опустошиха някои райони на страната това лято.
Бяха създадени над 20 групи от военен персонал, обучен да помага на гражданите в засегнатите райони, каза началникът на ГЩ на армията генерал Никола Колев при обявяването на плана за възстановяване, изготвен миналата седмица.
Общо 900 души, оборудвани със 150 специализирани транспортни средства, участват в операцията, която ще продължи до 31 октомври.
Ако времето позволи, работата ще продължи и след тази дата, каза в понеделник новият министър на отбраната Веселин Близнаков.
Според плана армията ще окаже помощ при възстановяването на около 69 км диги, ще разчисти 58 км речни корита и над 8 км пътища.
Военните ще построят и около 30 временни дома и над 450 м мостове.
Армията има готовност да се включи и в усилията за възстановяване на повредените железопътни линии, предават местните медии.
Близнаков обясни в понеделник, че акцията на армията ще струва близо 3,3 млн. евро.
Военните отмениха няколко учения с цел да спестят около 350 000 евро за подпомагане на операцията.
Наводненията, които заляха странта през последните месеци след най-проливните дъждове от 50 години насам, засегнаха над една четвърт от 7,5-милионното българско население.
Според бързата оценка на здравната обстановка, извършена от СЗО миналия месец, бедствието е станало причина за най-малко 20 човешки жертви и щети за приблизително 515 млн. евро.
Само щетите, нанесени на инфраструктурата, са на обща стойност около 175 млн. евро.
БДЖ е понесла щети за около 78 млн. евро.
Близо 14 000 къщи в цялата страна са силно повредени, а 238 са напълно разрушени.
В понеделник властите започнаха да предоставят помощи за семействата, останали без домове, за да им помогнат поне отчасти да възстановят понесените загуби.
Всяко семейство може да получи помощ от около 500 евро.
"Заради тежките наводнения 20 000 души в България се нуждаят от храна, подслон, ваксина срещу хепатит, антибиотици и репеленти срещу насекоми, като агенциите на ООН продължават да осигуряват спешна помощ", се казва в изявление на световната организация от четвъртък.
УНИЦЕФ предостави одеала, кухненски съдове, таблетки за пречистване на водата и рехидратиращи соли за перорална употреба, а Службата за координация на хуманитарните дейности към ООН предостави дарение от над 24 500 евро за координация на аварийните действия.
Специалисти по опазване на околната среда твърдят, че поройните дъждове, наред с неефикасните и неадекватни екологични мерки, са станали причина за бедствените наводнения.
Сред факторите, допринесли за разрушителната им сила, са неправилното изменяне и стесняване на речните корита и изсичането на горите.
"Горите вече не са буфер, който да поема излишната вода", каза експертът по защита на околната среда Борис Буров пред частния канал бТВ в неделя.
Ето защо дъждовната вода в огромни количества се стича неудържимо в долините към речните корита, които са променени неестествено и нямат капацитет да поемат приливната вълна.
В понеделник (28 януари) Държавната агенция за разследване и охрана на БиХ е задържала трима босненски сърби, заподозрени във военни престъпления в гр. Власеница.
Велко Башич, на 82 г., Предраг Бастах, на 55 г., и Горан Вишкович, на 54 г., са обвинени в извършването на престъпления срещу човечеството в лагера за задържане "Сушица" в гр. Власеница.
Около 8 000 мюсюлмани и жители от околността от други несръбски националности са били държани при ужасни условия в този лагер в периода между май и октомври 1992 г. и са били подложени на жестоко физическо и сексуално малтретиране.
Трибуналът на ООН за военни престъпления в Хага вече осъди военновременния комендант на лагера Драган Николич на 20 години затвор.
В четвъртък (6 октомври) Върховният съвет за отбрана на Сърбия и Черна гора реши да пенсионира генерал Драган Пашкаш като началник-щаб на армията на Сърбия и Черна гора и да назначи на негово място генерал-майор Любиша Йокич.
Заедно с Пашкаш бяха пенсионирани още няколко офицери, родени през 1952 г. или преди това.
По-рано представители на Черна гора бяха казали, че ще искат уволнението на Пашкаш заради участието на военните в определянето на мястото за строеж на сръбска източноправославна църква на черногорска територия, което предизвика политическо напрежение в страната.
Според местните политически наблюдатели Йокич е бил повишен в замяна на очакваното одобрение от страна на Подгорица за кандидатурата на Зоран Станкович за федерален министър на отбраната.
Прокурорите потвърдиха в петък (7 юли), че са повдигнали обвинения във военни престъпления срещу Момчило Мандич, бизнесмен и бивш правосъден министър на Република Сръбска, срещу когото вече се води процес в Държавния съд на БиХ за участие в организирана престъпност и злоупотреби.
Адвокатът на Мандич заяви, че обвиненията във военни престъпления се отнасят за периода, когато Мандич е бил правосъден министър за босненските сърби в правителството на Радован Караджич през първата година на конфликта в БиХ..
В петък (21 декември) полицията арестува Горан Савич, 38-годишен, заподозрян във военни престъпления срещу босненски мюсюлмански цивилни лица през 1992 г.
Арестът е бил извършен на основата на решение, издадено от прокуратурата за военни престъпления в Сърбия.
Прокуратурата твърди, че разполага с доказателство, че през май 1992 г. Савич е измъчвал мюсюлмански цивилни лица във фабрика в Зворник, вследствие на което един човек е бил убит.
Води се следствие срещу Савич и срещу заподозрения във военни престъпления Саша Джилерджич, който бе арестуван по-рано във връзка със същия случай.
Двамата ще бъдат съдени от съд в Белград.
Албанският министър на отбраната Пандели Майко и неговият колега от Сърбия-Черна Гора Борис Тадич бяха единодушни в петък (26 септември), че военното решение за региона вече не е приемливо.
По време на срещата на подписалите Адриатическата Харта в Охрид те постигнаха съгласие, че решение за Косово трябва да се търси чрез диалог.
Тадич посочи, че Сърбия-Черна Гора и Албания трябва да споделят отговорността за гарантиране на сигурността в провинцията и региона като цяло.
Целта на двустранните разговори бе да се намали напрежението, породено от неотдавнашната размяна на декларации, които взаимно противопоставиха двете държави.
В четвъртък (12 юни) съд осъди трима бивши членове на паравоенна група на лишаване от свобода за убийства през 1992 г. на мюсюлмански цивилни граждани в Източна БиХ.
Драган Славкович, Иван Корач и Синиша Филипович получиха присъди съответно от 15, 13 и три години.
И тримата са били членове на паравоенната група "Жълти оси", която носи вина за убийството на най-малко 25 мюсюлмански цивилни в района на Зворник през 1992.
Сръбският прокурор за военни престъпления Владимир Вукчевич изрази разочарование от присъдите.
Той бе поискал по 20 години за всеки от обвиняемите.
Прокуратурата на БиХ обвини в четвъртък (8 януари) осем босненски сърби за убийството на повече от 200 мюсюлмани и хървати по време на войната 1992-1995 г.
Според обвинителния акт Дамир Иванкович, Зоран Бабич, Гордан Дюрич, Милорад Радакович, Милорад Скръбич, Любиша Четич, Душан Янкович и Желко Стойнич са извършили престъпления срещу човечеството на 21 август 1992 г. на връх Власич близо до град Приедор в северозападната част на страната.
В сряда (5 декември) държавната телевизия показа в ефир документи, които изглежда доказват прякото участие на Югославската народна армия (ЮНА) във военните престъпления, извършени в село Ловаш през 1991 г.
В един документ, публикуван във втория дневник на моторизираната бригада на ЮНА, през октомври 1991 г. се заповядва на част от териториалната отбрана на Ваево да разчисти лозе в селото, където се е предполагало, че вътрешното министерство има база.
Взводът, опасявайки се, че лозето е минирано, принудил жителите на Ловаш да минат първи, като при това са били убити 22-ма души.
В края на миналия месец прокуратурата за военни престъпления на Сърбия обвини 14 души, включително членове на местното ръководство на ЮНА и на военизираната част, наречена "Душан Велики", във връзка със зверствата в Ловаш.
Министерството на правосъдието поиска в петък (8 август) специалният съд за военни престъпления в Белград да разпита двама членове на Югославската национална армия (ЮНА) от резерва във връзка с дело срещу Ернест Радиен, бивш командир от военната полиция.
Той е обвинен в това, че не е успял да предотврати военни престъпления срещу хърватски цивилни лица близо до Задар през 1991 г.
Двейсет и седем души са били убити, най-вече членове на т.н. Народна гвардия, но също и много цивилни лица.
Осемдесет и пет заподозрени са обвинените по делото.
Хърватският министър-председател Иво Санадер и министърът на правосъдието Иван Симонович се срещнаха в сряда (3 юни) в Ню Йорк с главния прокурор на Хагския трибунал Серж Брамерц и председателя на съда Патрик Робинсън.
Трибуналът ще представи своя доклад за сътрудничество в областта на военните престъпления пред Съвета за сигурност на ООН в четвъртък.
Макар че никоя от страните не излезе с коментар след срещата в сряда, преди това Санадер изрази оптимизъм във връзка с доклада за Хърватия.
Той обаче призна, че може да има известна критика във връзка с невъзможността на Загреб да представи така наречените "артилерийски дневници", които Хага беше поискала в хода на процеса срещу хърватските генерали Анте Готовина, Младен Маркач и Иван Чермак.
Тримата са обвинени във връзка с военни престъпления срещу сърби, извършени по време на операция "Буря" през 1995 г.
Санадер подчерта, че Хърватия е предала всички документи, които е открила, но не е в състояние да предаде липсващите или унищожени архиви.
Американският посланик в Сърбия-Черна Гора Майкъл Полт каза във вторник (8 февруари), че въпросите за сътрудничеството на федералния съюз с Хагския трибунал и решението по статута на Косово не са свързани.
Той отхвърли неотдавнашни твърдения в пресата, че отказът на Белград да сътрудничи с Трибунала застрашава сръбската позиция по време на бъдещите преговори по Косово.
Полт бе в Ниш, за да участва в конференция, посветена на южна Сърбия.
Бомба избухна под колата на умерения косовски сръбски политик Оливер Иванович, нанасяйки щети на автомобила, но без да причини наранявания.
Иванович бе един от малкото местни лидери, които се противопоставиха на призивите на хардлайнерите за бойкот на проведените наскоро избори в провинцията.
Сръбският премиер Воислав Кощуница призова в неделя (5 септември) заподозрените във военни престъпления да се предадат на Трибунала на ООН.
Той повтори известните си от по-рано позиции, че предпочита доброволното предаване пред арестите и екстрадициите.
Призивът, изглежда, се отнася за четирима бивши генерали от полицията и армията, които са обвинени, но отказват да заминат в Хага.
Сърбия е под засилващ се натиск от Запада да предаде обвиняемите.
Процесът срещу 13 души, обвинени в убийството на сръбския премиер Зоран Джинджич, предстои да се поднови в понеделник.
Съдопроизводството бе помрачено от отправените към съдиите заплахи.
Автомобилите на няколко прокурори бяха обект на вандалски изстъпления.
Нов закон поставя началото на участието на Косовските сили за сигурност в операции в чужбина, но анализатори предупреждават, че всяко тяхно участие вероятно ще бъде ограничено.
Войници от КСС участваха в спешна мисия в Северна Албания миналата година.
Косовското народно събрание прие миналия месец законопроект, позволяващ на косовските сили за сигурност (КСС) да участват в мисии в чужбина.
Министърът на КСС Агим Чеку поздрави депутатите за запълването на законодателния вакуум, което бе необходимо за определяне на законовата база за участие в такива мисии.
КСС са инструмент на външната политика, защото създават съюзи, партньорства, имидж, намират приятели и партньори.
"Един от интересите на страната е КСС да се превърнат от институция, консумираща сигурност, в такава, предоставяща сигурност", заяви Чеку.
КСС са били на мисии в чужбина два пъти, помагайки на военните в Албания по време на катастрофалните наводнения през последните две години, въпреки че тогава не е съществувала законова база за това.
Експертите са убедени, че КСС могат да бъдат готови да заминат на мисия извън Албания догодина.
Военният коментатор Фатмир Халили каза за SETimes, че КСС са готови да поемат всякакви задължения, въпреки че може да се представят по-добре в някои специфични области.
Това е военна част, която е професионално готова да се присъедини към международните мисии дори и в трудни райони като Афганистан или Ирак.
"Една от задачите, с които КСС могат да се справят най-добре, е обезвреждането на мини", заяви Халили.
Той обясни, че КСС са създадени главно въз основа на стандартите на НАТО и са под ръководството на Алианса.
Това е индикатор, че КСС са институция, която е спечелила доверие на международно ниво и има отношения с най-демократично контролираните армии.
Професорът по изследвания в сферата на сигурността Авдула Хасани е съгласен с това, заявявайки, че КСС могат да бъдат изпратени в чужбина "най-рано догодина".
Той все пак предупреди, че участието на Косово в мисии в чужбина ще бъде ограничено, като заяви пред SETimes, че "Косово не е признато официално като държава от ЕС и ООН и това прави невъзможно участието му в мироопазващите мисии на ООН и ЕС".
Що се отнася до НАТО, вратите са по-широко отворени заради сътрудничеството на организацията с КСС.
Анализаторът Адриан Бериша, специалист по европейска външна политика, не е съгласен с това.
"Обезвреждането на мини и оказването на помощ при наводнения са области, които ЕС ще отчита в полза на КСС заради отказа на някои държави членки да изпратят военни части в чужбина", каза Бериша за SETimes.
Бериша добави, че Косово трябва да подпише споразумения за сътрудничество с международните организации и с някои държави, които могат да имат нужда от съдействието на КСС.
Повечето коментатори са съгласни с Чеку, че изпращането на КСС в чужбина ще подобри имиджа на Косово, преобръщайки възприемането на държавата от такава, която се нуждае от чуждестранни войски, в такава, която помага със свои войски.
"Абсолютно смятам, че имиджът на Косово в чужбина ще е по-позитивен, ако допринасяме за международния мир", заяви Хасани.
В интервю за ежедневника "Блиц" в четвъртък (10 април) бившият югославски президент Воислав Кощуница заяви, че няма да поиска от обвиняемите във военни престъпления Ратко Младич и армейския генерал в оставка Веселин Сливанчанин да се предадат.
Той каза, че по време на своя мандат не е обещавал да иска тяхното предаване.
Кощуница отново отрече някои от неговите помощници да са замесени в планирането на убийството на сръбския премиер Зоран Джинджич.
Той обвини сръбското правителство в провеждане на "лов на вещици" и в опити да елиминира политическите си противници.
Според други новини, сръбският вицепремиер Небойша Чович се оттегля от поста координатор на Белград за Косово.
Според него тази работа е неблагодарна поради намесата на "дребнави партийни интереси, манипулации и необосновани атаки".
Той ще остане на длъжността до намиране на негов заместник.
Делегация на висши военни италиански представители започна посещение в Албания в понеделник (22 март).
Делегацията ще вземе участие в брифинг, организиран от италианската делегация от военни експерти, ръководена от бригаден генерал Клаудио Анджелели.
Той ще очертае напредъка, осъществен при изпълнението на 16-те проекта, които военните експерти са разработили в Албания.
Сега е по-очевидно от всякога, че Хърватия става заложинк на случая "Готовина".
Усилията за решаване на този случай са пряко свързани с напредъка на преговорите с ЕС.
Председателят на МНТБЮ Теодор Мерон (вляво), заедно с хърватския президент Стипе Месич, многократно призовава Загреб да предаде укриващия се Анте Готовина.
Докладът на главния прокурор на Международния наказателен трибунал за бивша Югославия Карла дел Понте даде отражение върху хърватската политика, макар че неговите заключения бяха напълно очаквани.
Дел Понте подчерта, че сътрудничеството на Хърватия с Хага "няма да бъде пълноценно, докато генерал Анте Готовина не бъде арестуван или не се предаде сам", - искане, което тя отправя от юни 2001 г. насам, когато бе официално предявено за пръв път обвинението срещу Готовина.
Още веднъж дел Понте отбеляза, че този случай е единствената пречка пред пълноценността на сътрудничеството на Загреб с Трибунала.
В допълнение на това тя изрази позицията, че отказът да се изправи Готовина пред съда се дължи отчасти и на разнобоя в държавните институции относно ареста му и подкрепата, която той получава от представители на управляващите.
Хърватия трябва да докаже, че "мрежите, които помагат на различни престъпници", не са по-мощни от правовата държава, каза прокурорът.
Нейните обвинения бяха съзвучни с тези, които се съдържаха в миналогодишния доклад, в който тя директно посочи отговорността на правителството на Ивица Рачан за факта, че Готовина не е в Хага с аргумента, че тя лично е информирала Рачан за местонахождение на генерала.
Тазгодишният доклад идва в ключова точка от пътя на Хърватия към членство в ЕС.
На срещата си на върха на 17 декември лидерите на ЕС решиха да дадат ход на предприсъединителните преговори със Загреб, но поставиха поканата в зависимост от пълноценността на сътрудничеството с Хага.
Люксембург, който ще бъде ротационен председател на Съюза през първата половина на 2005 г., ще определи дали Хърватия изпълнява това условие в достатъчна степен с оглед започване на преговорите през март според предложения график.
В коментари след срещата на върха външният министър на Люксембург Жан Акселборн посочи, че становището на дел Понте ще изиграе голяма роля при вземане на решението.
Приветствайки решението на Европейския съвет като "голям ден" за неговата страна, хърватският премиер Иво Санадер се постара да увери европейските лидери, че властите са ангажирани с разрешаването на проблема със сътрудничеството.
"Ясно е, че трябва да решим проблема с Анте Готовина", каза Санадер.
Осъзнаваме това и ще направим всичко необходимо, за да изпълним това изискване.
Премиерът, под чието ръководство управляващата Хърватска демократична общност (ХДО) еволюира от националистическото си минало, за да се превърне в европейски ориентирана консервативна партия, вече започна промени в хърватските разузнавателни служби.
Той смени шефа на контраразузнаването и сега обединява различните служби под "шапката" на специален съвет.
Независимо от това, способноста на Санадер да надделее над хард-лайнерите в ХДС - някои от които имат личен интерес от блокиране на по-нататъшното сътрудничество с МНТБЮ - остава донякъде открит въпрос.
Според някои анализатори, в резултат на това всяко забавяне на процеса ще се възприема като политически въпрос, като опозицията няма да пропуска възможноста да се хване за всеки знак, че сегашният кабинет не изпълнява задълженията си.
След среща във вторник (27 май) с чужди военни аташета министърът на отбраната на Република Сръбска Милован Станкович подчерта значението на гражданския контрол върху и обединеното командване на въоръжените сили на БиХ.
Отбелязвайки конституционните основания за създаване на обединено командване, Станкович същевременно посочи, че армиите трябва да останат на ниво административни области.
Военната реформа е предусловие за членството на БиХ в програмата на НАТО "Партньорство а мир".
В други новини, във вторник министърът по въпросите на човешките права и бежанците Мирсад Кебо каза, че около 7.2 млн. евро ще бъдат заделени за подпомагане на процеса на завръщане на бежанците в БиХ тази година.
Вторият контингент от 450-членната военна част, която ще бъде разположена в Ирак, замина за Кувейт в понеделник (11 август).
145-мата военнослужещи ще се присъединят към авангарда от 30 войници, които отпътуваха за региона в края на миналия месец.
Останалите ще пристигнат там по-късно тази седмица.
Войниците ще прекарат няколко дни в транзитен лагер в Кувейт в очакване на тежкото си въоръжение и екипировка, които ще бъдат доставени с кораб.
Българското подразделение ще бъде разположено южно от Багдад и ще бъде част от ръководена от Полша многонационална дивизия.
Главният прокурор на Сърбия за военни престъпления Владимир Вукчевич заяви във вторник (25 декември), че по негово мнение обвиненият от Хагския трибунал Ратко Младич е в Сърбия и че укриващият се от правосъдието Радован Караджич е някъде в региона.
Двамата ще бъдат открити, арестувани и екстрадирани скоро, заяви Вукчевич за осведомителната агенция "Бета".
В коментар по повод изявлението на Вукчевич, сръбският министър на отбраната Драган Сутановац заяви, че няма информация, която потвърждава, че Младич е в Сърбия.
Сръбската армия обаче ще действа според закона, ако информацията се потвърди, добави той.
Сръбският президент Борис Тадич и премиерът на Република Сръбска (РС) Милорад Додик излязоха с отделни изявления, в които призоваха всички укриващи се от правосъдието обвиняеми във военни престъпления да се предадат на Трибунала на ООН.
Тадич заяви, че решението на Международния съд на ООН от понеделник (26 февруари), което сне от Белград отговорността за геноцида в Босна и Херцеговина, е показало, че вината е у отделни лица, които трябва да бъдат изправени пред съда.
Додик също призова бегълците да се предадат.
Нека да приключим с тази история.
"Не може всички босненски сърби и целият народ на Сърбия да страдат заради тях", каза той.
Началник-щаба на Европейското командване на САЩ генерал-лейтенант Джон Силвестър пристигна в понеделник (26 юли) в България.
Той първо се срещна с вицепремиера Пламен Панайотов, за да обсъди напредъка на реформите в отбранителния сектор.
По време на своето посещение Силвестър ще бъде запознат и с българския Стратегически преглед на отбраната.
Около 1000 пенсионирани армейски офицери протестираха близо до президентския дворец в Букурещ в понеделник (25 октомври) срещу пенсионната реформа на правителството, която ще ореже приходите им.
Протести бяха проведени и пред канцелариите на префектите в няколко други града на страната.
Освен исканията си правителството да отмени пенсионната реформа, демонстрантите издигнаха и искания страната да анулира изцяло своето споразумение с МВФ за 20 милиарда евро, което е причината за предприемането на тези мерки.
В понеделник (13 октомври) съд отново отложи делото за военни престъпления срещу Бранимир Главаш и още шестима обвиняеми поради болест на един от подсъдимите.
Според обвинението седмината са извършили военни престъпления в източната област Осиек във връзка с изтезаването и убийството на десет цивилни етнически сърби.
Тъй като изтекоха два месеца от последното заседание, необходимо е делото да се гледа отново.
Главаш и другите обвиняеми по делото отново ще се произнесат по обвиненията.
Издирва се военен хеликоптер "Апачи" с двама члена на екипажа на борда, който се разби късно в сряда (5 ноември) край гр. Кими, на източния остров Евиа.
Хеликоптерът изчезнал от радарите докато е изпълнявал мисия, съобщи министерството на отбраната.
Босненски мюсюлманин бе осъден на 30 години затвор за военни престъпления срещу сърби по време на конфликта от 1992-1995 г.
Във вторник (17 юли) специалната камара за военни престъпления на съда на страната призна Нисет Рамич за виновен в убийството на четирима сръбски цивилни и в раняването на двама други в село в близост до Високо през юни 1992 г., когато той е бил член на Териториалните сили за отбрана на Високо.
Понастоящем той вече излежава 20-годишна присъда за убийство и грабеж.
И двете присъди ще текат едновременно.
В понеделник (25 юни) започна тристранно учение на въоръжените сили на България, Румъния и Сърбия в общата гранична зона на река Дунав.
Четиридневното учение, първото по рода си между трите съседки, има за цел подобряване на взаимодействието при управление на кризи.
Участват над 1 600 военнослужещи и цивилни.
Страните са се договорили за учението по-рано този месец по време на среща в главната квартира на НАТО в Брюксел.
В началото на октомври Хърватия ще бъде домакин на 12-дневно учение, определяно като най-голямото международно учение на територията на страната, откакто тя получи независимост.
Целта му е обучение на военноморските и специални части за мисии и задачи на Силите за бързо реагиране на НАТО.
Повече от 9 000 военнослужещи от 13 страни, членки на НАТО, и от Хърватия ще участват в учението.
Босненски съд предяви обвинения в понеделник (31 декември) срещу бившия сръбски генерал Новак Джукич за участие в масовите убийства по време на конфликта от 1992-1995 г.
Прокурорите твърдят, че на 25 май, 1995 г. той е ръководил артилерийския обстрел на Тузла в северозападната част на страната.
Още първият обстрел от страна на армията на Република Сръбска е ударил центъра на града, убивайки 71 души, главно млади хора и ранявайки десетки други.
Джукич, 52-годишен, бе арестуван преди два месеца в Баня Лука.
БиХ няма да оттегли обвиненията в агресия и геноцид, повдигнати срещу Сърбия и Черна гора в Международния съд, заяви в сряда (28 юли) председателят на председателството на БиХ Сюлейман Тихич.
Сръбският президент Борис Тадич бе предложил Хърватия и БиХ да оттеглят военновременните си обвинения, като в замяна Сърбия и Черна гора да оттегли обвиненията си срещу НАТО за действията й по време на конфликта от 1998-1999 г. в Косово.
В понеделник (5 февруари) Съдът на БиХ потвърди обвинението срещу бившия командващ на Хърватския съвет за отбрана (ХСО) Здравко Михалевич за престъпления срещу човечеството.
Обвиненията са свързани с експулсиране, убийства и изтезания на цивилни босненци в Киселяк през пролетта на 1993 г.
Правителството планира да намали срока на задължителната военна служба от девет на шест месеца, съобщи министърът на отбраната Владо Бучковски в четвъртък (5 декември).
Очаква се парламентът да одобри решението през януари.
В началото на 2007 г. военната служба ще бъде намалена на два месеца, като част от усилията на правителството да премине от редовна към професионална армия.
Дотогава Скопие ще успее да събере 30-40 процента от средствата, необходими за наемането на професионални войници, добави Бучковски.
В сряда (16 април) съдът оправда бившия хърватски офицер Здравко Михалевич по обвиненията в преследване, убийство и изтезания на босненски мюсюлмани по време на конфликта от 1992-1995 г.
Съдът реши, че въпреки че Михалевич и принадлежал към хърватската армия по това време, обвинението не е успяло да докаже, че той е участвал в престъпленията или че е присъствал по време на извършването им срещу цивилни граждани в град Киселяк.
В четвъртък (27 октомври) хърватският премиер Иво Санадер каза, че кабинетът ще се опита да прокара поправка в конституцията, по силата на която изпращането на военни части в чужбина няма да се нуждае от одобрението на парламента.
Санадер отбеляза, че в страните членки на НАТО кабинетът взима решения за изпращането на частите, освен в случаите, когато са необходими въоръжени сили с голяма численост.
Санадер направи това изказване по време на неофициална среща на 25-те страни членки на ЕС и страните кандидатки.
Хърватският президент Стипе Месич е в Белгия, където разговаря по въпроси на търговията с Ив Льотерм, министър-председател на белгийската провинция Фландрия.
Фламандското правителство създаде фонд за страните кандидатки за членство в ЕС, което направи възможно обсъждането на евентуални нови проекти.
Както можеше да се очаква, правителството одобри в понеделник плана на министерството на отбраната за съкращаване на военната служба с три месеца.
Планът се основава върху проучване, съгласно което както вътрешните, така и външните рискове за стабилността са по-малки.
Промяната би могла да съдейства за спестяване на 175 млн. щ.д. годишно.
Във Вашингтон пристигна парламентарна делегация за срещи с представители на Съвета за национална сигурност, както и на министерствата на търговията, отбраната и финансите,МВФ и Световната банка.
Разговорите ще се фокусират върху възможностите за развитие на икономическите връзки и за инвестиции.
Американски дипломат в Сараево очаква бързи арести на заподозрени във военни престъпления.
Заместник-ръководителят на дипломатическа мисия на САЩ Тина Кайданов прогнозира в неделя (31 август), че усилията на местните и международните власти за арестуване на заподозрени във военни престъпления, които се укриват в БиХ, ще дадат скоро резултат.
Тя препотвърди ангажимента на американското правителство за арестуване и наказване на военнопрестъпниците.
Кайданов, която пристигна наскоро в Сараево, е временно изпълняващ длъжността ръководител на американската мисия в отсъствието на посланик Клифърд Бонд.
Бивш член на босненската сръбска армия напусна Съединените щати, лишен от гражданство от федерален съд, тъй като когато е кандидатствал за него, не е декларирал, че е бил в бригадата "Зворник" по време на босненския конфликт, съобщи в четвъртък (3 юни) министерството на правосъдието.
Ядранко Гостич, на 47 г., напусна във вторник страната въз основа на съдебно решение от края на миналия месец.
Срещу него бяха повдигнати обвинения през декември 2006 г. за незаконно придобиване на гражданство и подаване на декларация с невярно съдържание.
Гостич е пристигнал в Съединените щати през 1999 г. и е получил разрешение за законно постоянно пребиваване през 2002 г.
През 2004 г. той е придобил и гражданство.
На всеки етап от съдебното производство той е оказвал съдействие и е приканвал властите да оттеглят наказателните обвинения срещу него.
Камарата за военни престъпления на Държавния съд на БиХ осъди в сряда (19 септември) босненския хърватин Крешо Лучич на шест години затвор за действията му по време на конфликта от 1992-1995 г. в БиХ.
Съдията обяви Лучич за виновен в незаконния арест на шестима цивилни босненски мюсюлмани, както и в итезаването на няколко мюсюлмани, задържани в щабквартирата на военната полиция в Крешево през юни и юли 1993 г.
По-рано в сряда Държавната агенция за разследване и охрана на БиХ потвърди, че е задържала заподозрения във военни престъпления Суад Капич близо до град Цазин.
Капич ще бъде предаден на прукуратурата в Сараево за разпит.
Той е заподозрян в извършването на военни престъпления срещу сърби по време на военната операция "Сана '95" на босненската армия.
В петък (1 октомври) в Бриюни Хърватия се проведе среща на началниците на генералните щабове на трите балкански страни, подписали Адриатическата харта - Албания - Пелюмб Казими, Хърватия - Йосип Лукич и Македония - Георги Бояджиев.
Те потвърдиха своята решимост да продължат сътрудничеството и работата за по-бърза интеграция с НАТО.
На разговорите също така присъстваха представители от Босна и Херцеговина, Сърбия-Черна гора, Италия, Унгария и Словения.
В четвъртък (8 ноември) Воислав Шешел, лидер на сръбската националистическа Радикална партия, предизвика Трибунала на ООН за военни престъпления да го осъди на доживотен затвор.
В дългата си встъпителна реч Шешел заяви, че би желал съдът да може да налага смъртни присъди, тъй като това би го превърнало в още по-голям мъченик за Сърбия.
Той заяви, че е създал "нова идеология", която само ще се подсили от тежестта на всяка присъда, която той би получил в Хага.
Той се описа като жертва, взета на прицел поради своята идеология, а не заради действителни престъпления.
Прокуратурата твърди, че Шешел е бил част от съвместно престъпно сдружение - заедно със Слободан Милошевич и други - които са работили за създаването на Велика Сърбия чрез изгонване на другите етнически групи от огромни части на бивша Югославия.
Някои го наричат бащата на етническото прочистване.
Той е обвиняем по три престъпления срещу човечеството и шест военни престъпления.
Неколкодневно регионално военно учение - "Бриз 2005" - започна в понеделник (4 юли) на българското черноморие близо до пристанищния град Бургас.
Целта на учението, в което участват България, Гърция, Турция, Испания и Украйна, е да се подобри оперативната съвместимост и взаимодействие между държавите.
Бившият офицер от Югославската народна армия (ЮНА) Веселин Сливанчанин, който бе осъден за военни престъпления, извършени в Хърватия през 1991 г., ще излежава своята 17-годишна присъда в Словакия, предадоха медиите в петък (17 декември).
Словашкият министър на правосъдието Виера Петрикова потвърди, че страната й е приела искането на Хагския трибунал за военни престъпления относно Сливанчанин, но добави, че то все още трябва да бъде одобрено от местен съд.
През май Апелативната камара на Хагския трибунал постанови, че Сливанчанин на практика е способствал за клането през 1991 г. на 194 хърватски военнопленници, и увеличи първоначалната му петгодишна присъда повече от три пъти, на 17 години.
Началникът на ГЩ на албанските въоръжени сили, генерал-лейтенант Пелумби Казими, се срещна с италианския си колега, генерал-лейтенант Джулио Фратичели в четвъртък (15 януари).
Визитата бе част от обиколка за инспектиране на италианските военни подразделения, разположени извън страната.
Генералите обсъдиха сътрудничеството, насочено към регионална стабилност и сигурност.
Рано сутринта в петък (6 ноември) полицията арестува петима души, заподозрени във военни престъпления срещу цивилни в Източна Босна и Херцеговина (БиХ).
Говорителят на прокуратурата за военни престъпления Бруно Векарич каза, че петимата са заподозрени в убийството на 23-ма цивилни от ромски произход в селата Малешич, Петкович и Дриняца на 11 юли 1992 г.
Той добави, че шести заподозрян вече се намира в затвора, където излежава присъда за военни престъпления, извършени в Северин, Източна БиХ.
Премиерът Реджеп Тайип Ердоган каза в понеделник (28 юни), че Турция е затворила въздушното си пространство за израелски военни полети.
Според Анадолската информационна агенция Ердоган е заявил пред репортери в Торонто, където присъства на срещата на върха на Г-20, че забраната е била наложена след проверката от израелски части на 31 май на кораби от насочилата се към ивицата Газа хуманитарна флотилия, в резултат на която бяха убити девет турски активисти.
Досега забраната е засегнала най-малко един полет: самолет, превозващ израелски офицери за Полша за обиколка на Освиенцим, бил принуден да намери алтернативен маршрут.
Турция заяви, че гражданските полети не са засегнати, както и че военните полети ще се разглеждат поотделно за всеки случай.
В кулоарите на срещата на върха в събота Ердоган се срещна с американския президент Барак Обама, за да обсъди сътрудничеството в борбата срещу тероризма, както и ядрената програма на Иран и отношенията между Турция и Израел.
Лидерите подчертаха необходимостта от сътрудничество между Вашингтон, Анкара и Багдад в борбата срещу терористичната Кюрдска работническа партия (ПКК) и бяха единодушни, че тя трябва да продължи.
Когато Обама изрази безпокойство от развитието на отношенията напоследък между Турция и Израел, Ердоган отново повтори, че Израел трябва да се извини, да предложи компенсация и да вдигне блокадата на Газа.
Окръжният съд в Осиек обяви решението си в понеделник (30 април) да удължи срока на задържане на депутата Бранимир Главаш и шест други обвинени във връзка с изтезаването и убийството на десет етнически сръбски цивилни в района в Източна Хърватия през 1991 г.
Съдът официално потвърди обвиненията срещу седемте в началото на април.
Главаш бе задържан миналата година, преди да обяви гладна стачка, която доведе до освобождаването му по здравословни причини.
В сряда (8 септември) полицията арестува четирима бивши хърватски войници, заподозрени в извършването на военни престъпления срещу сръбски военнопленници и цивилни по време на конфликта от 1991-1995 г.
Според твърденията престъпленията са били извършени във военния затвор "Кулине" в Шибеник през 1992 г.
Съдебният процес започва в обстановка на подобрено сътрудничество между хърватската и сръбската полиция, съобщиха местните медии.
Сърбин, заподозрян във военни престъпления в Косово бе задържан в четвъртък (13 август) за 30 дни от съд в Призрен.
Горан Вучкович, 33-годишен от село Горосело, бе арестуван във вторник по подозрения, че през 1998 и 1999 г. е извършил военни престъпления в Косово.
Според следователите той е член на паравоенна групировка и е играл ключова роля при разрушаването на сградата на историческата Призренска лига, която по-късно е била възстановена и сега е музей.
Процесът срещу Раде Веселинович, босненски сърбин, обвинен във военни престъпления, извършени през 1992 г. в сараевския квартал Хаджичи, ще започне на 18 юли.
Магистратите определиха датата във вторник (8 юли) на заседание за протичането на делото.
Обвинението бе поискало да бъдат изслушани 32-ма свидетели и представени 68 броя веществени доказателства.
На заседанието във вторник обаче прокурорът Милорад Барашин каза, че броят на свидетелите "може да бъде намален" в зависимост от хода на делото.
Веселинович, който е служил в отряд на военна полиция в Република Сръбска (РС), е обвинен в убийство, изтезаване, насилствено изчезване, незаконно задържане и други военни престъпления.
Първата група от 30 български военни отпътува за Кувейт в събота (26 юли), за да се присъедини към многонационалните сили от 9200 души в Ирак под командването на Полша.
Те ще направят лагер в Кувейт, където останалите 470 български войници ще прекарат периода на аклиматизация.
Българският батальон се очаква да оказва логистична подкрепа и да изпълнява охранителни функции в Южен Ирак от началото на септември.
България участва в 10 международни мисии, в това число и в Афганистан.
Екип от експерти заминаха за там в събота в качеството си на инструктори по използването на руското военно оборудване.
В други новини, хърватската осведомителна агенция ХИНА съобщи, че правителството на Босна и Херцеговина (БиХ) обмисля възможността да изпрати военно подразделение в помощ на умиротворителните сили в Ирак.
То ще се състои от около 80 военни специалисти по транспортни операции.
Подразделението ще включва хървати, сърби и мюсюлмани.
Също в петък военният министър на Федерация БиХ Мирослав Николич потвърди, че финансовите проблеми са причинили съкращаване на електрозахранването и водоснабдяването на армията, но подчерта, че това не се е отразило на бойната им готовност.
Процесът на евро-атлантическа интеграция трябва да бъде ускорен и да включва всички страни от региона, според участниците в регионална конференция за интеграцията в НАТО, която започна в понеделник (31 май) в Битоля.
Някои от министрите заявиха, че докато Македония и Косово не бъдат приети в НАТО и не бъдат решени останалите проблеми, Балканите ще останат бастион на потенциално напрежение.
На двудневната конференция присъстваха министрите на отбраната и други висши представители на армиите на Албания, Хърватия, Словения, Турция, Босна и Херцеговина, Сърбия и Черна гора.
На събитието не присъстваха представители на Гърция, Румъния и България.
Говорителят на полицията на Република Сръбска (РС) Радован Пежич прогнозира в сряда (10 август), че след ареста на Милан Лукич в Аржентина, е възможно скоро да се предадат или да бъдат арестувани и други лица, издирвани от Хагския трубинал.
На прес конференция Пежич заяви, че са се засилили контактите и сътрудничеството между институциите на РС, Сърбия и Черна гора и международната общност.
Той отказа да разкрие подробности от разследването, довело до залавянето на Лукич, но намекна, че полицията на РС е контактувала със съпругата и дъщерята на Лукич в източната част на Сараево.
Съдът на БиХ осъди в петък (15 декември) бившия военен от армията на Република Сръбска (РС) Драган Дамянович на 20 години затвор за престъпления срещу човечеството.
Дамянович бе осъден във връзка с убийствата, мъченията и нечовешкото отношение към босненски цивилни лица във Вогосеч през 1992-1993 г.
Съдът на БиХ сметна, че той носи отговорност за убийството на неговия бивш учител Захид Баручия, но го оправда по обвинението в участие в убийството на босненското семейство Михарем и Мейра Ходжич.
Властите на САЩ потвърдиха в петък, че срещу 16 лица са повдигнати обвинения за това, че са скрили факта, че са служили в босненско-сръбската армия, когато са поискали политическо убежище в Съединените щати.
Тринайсет от тях в момента са задържани, включително Недйо Иконич, който е заподозрян в участие в клането в Сребреница през 1995 г.
Австралия екстрадира хърватин, издирван за военни престъпления от Загреб.
Антун Гудел, на 59 г., който има двойно хърватско и австралийско гражданство, е бил отведен в ареста в град Осиек в неделя (15 юли), където ще се проведе съдебният процес срещу него, по всяка вероятност през септември.
Той е обвинен в убийството на началник на полицията и двама от помощниците му в Източна Хърватия малко след началото на конфликта от 1992-1995 г.
Офицерът, Йосип Рейхъл-Кир, се е опитвал да посредничи между сърбите и хърватите в опит да разсее напрежението, което в крайна сметка доведе до въоръжения конфликт.
През 1994 г. Гудел бе осъден на 20 години затвор, но бе освободен след общата амнистия през 1997 г.
Хърватският Конституционен съд разпореди преразглеждане на делото през 2001 г.
В понеделник (4 декември) Съдът на БиХ потвърди обвинителния акт срещу трима бивши членове на босненската хърватска армия, Марко Радич, Дамир Брекало и Драган Сунич.
Те са обвинени в престъпления срещу човечеството, свързани с инциденти във военновременния лагер "Войник" близо до Мостар.
Също в понеделник министърът на сигурността на БиХ Бариша Чолак официално отхвърли публикуваните неотдавна съобщения в медиите, че трима граждани на БиХ са били задържани в Северна Италия по време на антитерористична операция.
Чолак каза, че според информация от италианските служби за сигурност сред арестуваните за предполагаеми връзки с Ал Кайда няма лица с босненски паспорти.
Генерал-лейтенантът от армията Сергиу Тудор Медар бе назначен за ръководител на новата Национална разузнавателна общност, създадена в Румъния по-рано този месец с цел да централизира информацията от разузнаването.
Националният съвет за отбрана одобри Медар за поста в края на седмицата.
Той ще служи и като съветник на президента по въпросите на отбраната и националната сигурност.
Румънските власти подновиха в неделя кампанията си срещу птичия грип с унищожаване на хиляди птици и поставяне под карантина на отдалечено село отвъд делтата на Дунав.
Мерките бяха предприети, след като изследванията на пуйка от Скарлатещи показаха наличие на вируса.
В четвъртък (4 февруари) военен съд осъди подполковник на четири години затвор, след като в дома му беше открито скривалище на оръжие.
Мустафа Дьонмез, чийто процес беше част от продължаващото разследване на така наречената организация "Ергенекон", беше също така уволнен от армията.
По делото "Ергенекон" се разследва предполагаем заговор за сваляне на правителството чрез провокиране на намеса на армията.
Мрежата "Ергенекон" се обвинява в заговор за извършване на непряк преврат и до момента гражданските съдилища са издали множество заповеди за арести на военни офицери.
Неотдавна Конституционният съд анулира закон, който разрешаваше военнослужещи да бъдат съдени от граждански съдилища.
Сърбия и Черна гора и Турция подписаха програма за военно сътрудничество през 2006 г.
Сърбия и Черна гора и Турция подписаха в петък (17 март) програма за двустранно военно сътрудничество през 2006 г.
Представители на министерствата на отбраната на двете страни подписаха документа в Белград.
Той предвижда засилен обмен на информация и експертен опит в различни сфери, както и сътрудничество между институтите за военна история в Турция и Сърбия и Черна гора.
Холандският министър на отбраната Хенк Камп подчерта отново в четвъртък (6 ноември), че пълноценното сътрудничество с Трибунала на ООН за военни престъпления е ключово условие за присъединяването на Хърватия както към ЕС, така и към НАТО.
Неговото изказване последва срещата му с хърватския му колега Желка Антунович в Загреб.
Холандия и Великобритания отказаха да ратифицират Споразумението за стабилизация и асоцииране на Хърватия в ЕС, позовавайки се липсата на сътрудничество.
Независимо от това Камп и Антунович се споразумяха относно различни форми на помощ от страна на Холандия в помощ на модернизацията на отбранителния сектор на Хърватия.
Трима бивши членове на Армията за освобождение на Косово (АОК) пледираха за невинност в четвъртък (20 февруари) по девет обвинения в убийства, малтретиране, жестокост и незаконни арести в Косово през 1998 г.
Прокурорите на ООН в Хага ги обвиняват в извършването на "системни нападения срещу сръбското цивилно население".
Харадин Балай, Исак Муслиу и Агим Муртези бяха задържани от КФОР в понеделник, а четвъртият заподозрян, депутатът от косовския парламент Фатмир Лимай, се очаква да бъде екстрадиран от Словения.
Рустем Мустафа, известен като командира "Реми" и трима негови приближени ще бъдат съдени в Косово за убийство, малтретиране и отвличане на етнически албанци по време на конфликта в Косово от 1998-1999 г.
Те ще бъдат съдени от комисия от международни съдии.
Сръбският президент Борис Тадич каза, че Ратко Младич, един от най-важните обвиняеми пред Трибунала на ООН за военни престъпления, получава и ще продължи да получава пенсия от военните в Сърбия-Черна Гора.
Това може да доведе до допълнителни санкции за РС.
Бившият босненско-сръбски генерал Драгомир Милошевич се явява пред Трибунал на ООН за военни престъпления във вторник (7 декември).
Той отговаря по обвинения в тероризиране на Сараево по време на 44-месечната обсада на града в хода на босненския конфликт от периода 1992-1995 г.
Сръбският президент Борис Тадич каза, че Ратко Младич, един от вай-важните издирвани за военни престъпления в света, получава редовно пенсия от военните в Сърбия-Черна Гора.
Това положение няма да се промени дори и ако бившият военен командир на босненските сърби бъде осъден за военни престъпления, каза Тадич в понеделник (6 декември) в началото на свое тридневно посещение в Босна и Херцеговина.
"Дори и ако Младич бъде осъден сега за военни престъпления, членовете на семейството му ще имат право на пенсия", заяви Тадич пред всекидневника от Баня Лука "Независне новине".
Бившият генерал има законово право на това както всеки друг офицер от босненско-сръбската армия и това право не може да бъде отменено, каза той.
Босненско-сръбската армия бе създадена от подразделения на бившата югославска национална армия, която режимът в Белград изпрати в Босна и Херцеговина (БиХ) в началото на конфликта от 1992-1995 г.
Главният прокурор на ООН Карла дел Понте настоява, че Младич, който се укрива от 1996 г., е намерил убежище в Сърбия, но представители на Белград продължават да отричат това.
В свои коментари от понеделник Тадич каза, че не знае местонахождението на беглеца, допълвайки, че според него пенсията, която според някои съобщения възлиза на около 385 евро на месец, се получава от член на семейството му, вероятно от сина му.
Изявлението дойде дни след като сараевският всекидневник "Дневни аваз" публикува "изтекли" копия от личното военно досие на Младич, в което се показва, че той е бил освободен от сръбската армия едва през 2001г., а от армията на сръбската автономна област на БиХ Република Сръбска (РС) година по-късно.
Разкритията идват на фона на международен натиск върху Сърбия и РС да арестуват и предадат всички обвиняеми, особено Младич и военновременния лидер на босненските сърби Радован Караджич.
В понеделник лидерът на Асоциацията на независимите социалдемократи в РС Милорад Додик обвини структури в рамките на полицията на РС, че се противопоставят срещу сътрудничеството с Трибунал на ООН и в препятстване на задържането на обвиняеми.
"Караджич трябва да бъде арестуван", заяви Додик пред RS Radio-Television, призовавайки за "всеобщо издирване" с оглед изправяне на Караджич и неговите поддържници пред съда.
Той подчерта освен това нуждата от създаване на обособена полицейска структура, чиято основна задача да бъде залавянето на обвиняеми в РС.
По време на визитата си в Сараево Тадич освен това заяви, че всички обвиняеми във военни престъпления трябва да бъдат изправени пред Трибунала.
Той се срещна с Върховния представител Пади Ашдаун, който препотвърди изключителната важност на арестуването на лица, заподозрени във военни престъпления.
Разкритията, че армията на РС продължава да плаща на Младич седем години след като той е бил обвинен, се очаква по общо мнение да доведат до налагането на нови санкции на РС след тези, наложени от Ашдаун миналата година, когато липсата на сътрудничество коства на БиХ евентуалната покана за членство в Програмата на НАТО " Партньорство за мир".
Въпросът вероятно ще бъде отново разгледан по време на срещата на НАТО на високо равнище на 9 декември.
В същия контекст, американският посланик със специални поръчения по въпросите на военните престъпления Пиер-Ришар Проспер изтъкна в понеделник, че мандатът на съда на ООН може би ще трябва да се продължи поради липсата на сътрудничество от страна на Белград.
По време на посещение в Хага Проспер каза, че сръбското правителство - и особено премиерът Воислав Кощуница - са демонстрирали "нулево" сътрудничество с Трибунала, подкопавайки по този начин плановете за приключване работата на Трибунала към 2008 г.
Американският дипломат посочи, че Вашингтон вече не подкрепя идеята за прехвърляне на дела за военни престъпления към сръбски съдилища.
В сряда (8 февруари) министърът на отбраната Теодор Атанасиу и началникът на ГЩ на армията генерал Еужен Бадалан информираха сенатска комисия за неотдавнашно изтичане на секретна информация от министерството.
След закритото заседание Атанасиу каза пред репортери, че този случай е прецедент.
Той добави, че националната сигурност не е била застрашена, тъй като въпросната информация е била остаряла.
Продължава разследването за установяване на източника на изтичането на информацията.
Държавният секретар в министерството на отбраната Джордже Кристиан Майор ще оглави делегация, която ще посети щаб-квартирата на НАТО в Брюксел в понеделник (17 февруари).
Делегацията ще представи доклад за напредъка на реформите във въоръжените сили и приоритетите в планирането на отбраната, насочени към постигане стандартите за членство в НАТО.
Това ще бъде и първата проверка на документите за планиране отбраната на Румъния, извършена по критериите, които се прилагат към всички останали страни-членки на НАТО.
Делегацията ще представи и график за конкретните действия, срокове и отговорности, свързани с военните реформи, включващи преструктуриране и модернизация.
Турският парламент одобри законодателни мерки, ограничаващи политическата роля на доминирания от военните Съвет за национална сигурност и установяващи граждански контрол.
Представители на ЕС оцениха мерките като важна стъпка по пътя към присъединяването в Съюза.
Стремейки се да увеличи шансовете си за членство в ЕС, Турция прие нови законодателни мерки, които значително ще ограничат правомощията на влиятелните военни.
След гласуване в сряда вечерта(30 юли) мнозинството в 550-членния парламент подкрепи предложените от правителството мерки.
Един ден по-рано парламентът одобри закон, даващ амнистия на кюрдските бунтовници.
Двата закона ще влязат в сила след одобрението им от президента Ахмет Недждет Сезер.
"Този закон е стъпка към демокрация и свобода", заяви министърът на правосъдието Чемил Чичек пред депутатите след последния вот.
"Нашата цел е да постигнем стандартите на страните, в които са установени първокласни права и свободи".
ЕС приветства приемането на мерките, като ги оцени като сигнал, че Турция става готова да започне преговорите за присъединяване.
"Това е добра новина", цитира Файненшъл Таймс неназован дипломат от ЕС.
Анкара се надява да й бъде определена начална дата на преговорите за присъединяване, след като групата на 15-те направи оценка на кандидатурата на страната в края на 2004 г.
ЕС обаче предупреди Турция, че тя трябва да проведе серия от реформи, за да покрие политическите норми на Съюза, известни като критериите от Копенхаген.
Съкращаването на влиянието на военните върху процеса на приемане на решения, подобряването на човешките права и въвеждането на пазарна икономика са няколко от стъпките, които Турция трябва да направи, за да изпълни критериите за членство.
Съгласно пакета с реформи, одобрен в сряда, Съветът за национална сигурност вече няма да има изпълнителни правомощия, а ще функционира като съвещателен орган.
Неговите решения няма да бъдат задължителни и той ще провежда заседания веднъж на два месеца, вместо всеки месец.
Законът предвижда генералният секретар на съвета да бъде цивилен, като премахва положението, че този пост трябва да се заема от генерал с четири звезди, препоръчан от началника на ГЩ на армията.
Създаден след военния преврат през 1980 г., съветът досега оказваше силно влияние върху вътрешната и външната политика на страната.
Пакетът с реформи дава по-голям контрол върху военните разходи, за които се смята, че са около 5% от БВП.
Той забранява цивилни лица да бъдат съдени във военни съдилища в мирно време и изисква всички твърдения за изтезания да бъдат бързо разследвани и виновните давани под съд.
Осен това, законът вдига възрастовата граница за съдене на непълнолетни лица от 15 на 18 години.
"Нашата реакция е много положителна", заяви Кристина Галах, говорител на комисаря на ЕС по външната политика и сигурността Хавиер Солана, цитирана от Ройтерс.
"Разбира се ние ще искаме да видим подробностите и прилагането на мерките, но тяхното приемане е напълно в духа на изпълнението на критериите от Копенхаген за членство в ЕС".
Премиерът Реджеп Тайип Ердоган заяви в сряда, че 2004 ще бъде годината на прилагане на реформите, които трябва да приведат страната в съответствие със стандартите на ЕС.
Ние правим реформи, защото вярваме, че те ще повишат жизнения стандарт на нашия народ.
Ние, ако трябва, ще наречем тези критерии "критериите от Анкара" и ще продължим по нашия път.
Ръководителят на турските военни предупреди, че решението на Анкара да не разположи войски в Ирак оставя страната му без влияние върху политическото възстановяване на нейната съседка.
Решението на Анкара да не изпраща войски в Ирак ще остави Турция без влияние върху бъдещото политическо развитие на южната й съседка, предупреди началникът на турския ГЩ.
Понастоящем не знаем каква форма ще придобие Ирак.
"Нямаме думата, тъй като не сме там", бе цитиран да казва генерал Хилми Йозкок в интервю пред всекидневника Либерал в неделя (9 ноември).
Думите на генерала последваха официално изявление на турското МВнР от петък, в което се съобщаваше за решението на Анкара да не разполага засега войски в Ирак.
Според някои източници решението е било съгласувано по време на телефонен разговор между турския външен министър Абдулах Гюл и американския държавен секретар Колин Пауъл късно в четвъртък.
Предишното решение на турското правителство за изпращане а войски в рамките на ръководените от САЩ мироопазващи сили в Ирак бе одобрено от парламента в началото на октомври, но срещна ожесточената съпротива на Управляващия съвет в Ирак и иракските кюрди.
Турското обществено мнение също бе против плана за изпращане на войски.
"Заявихме от самото начало, че така или иначе не изпитваме нетърпение до го направим", цитира Би Би Си думите на Гюл от петък.
Бяхме казали, че ще изпратим войски, ако приносът ни е полезен.
Видяхме, че това не е така.
По тази причина взехме такова решение.
Говорителят на Държавния департамент Ричард Баучър изрази съжалението на Вашингтон в петък по повод промяната на плановете, но каза, че основната цел е да се осигури стабилност в Ирак.
"Според мен всички страни - САЩ, Турция ,както и иракчаните - признават, че вероятно такова разполагане в този момент няма да допринесе за постигане целта по начина, по който се надявахме, че това може да стане", заяви Баучър.
В Анкара Гюл посочи, че ситуацията в Ирак остава много динамична "и че ние ще определим отношението си съобразно условията".
Йозкок се изказа в същия дух, като изтъкна, че Турция ще следи отблизо развитието на ситуацията, тъй като една нестабилност в Ирак би засегнала неговата страна.
Турция изрази безпокойство, че кюрдите в Северен Ирак биха могли да предприемат стъпки към независимост, потенциално разпалвайки сепаратистките амбиции на етническите кюрди в североизточна Турция.
"Терористичната дейност се засилва", цитира АФП думите на Йозкок.
"Ако Ирак се превърне в източник на тероризъм, това ще бъде от особено значение за нас ..Ако Ирак е разделен и има някакво формирование на север, това ще ни засегне значително ", добави той.
Йозкок също изключи изтеглянето на около 1 500 турски войници, разположени в Северен Ирак.
"Нашите сили там показват решимостта ни, те показват как този район касае нашите интереси", каза генералът.
Няма обстоятелства, които да променят обстановката, така че нашите сили остават там.
В сряда (8 март) Апелативната камара на Трибунала на ООН реши да намали присъдата на бившия офицер от армията на Република Сръбска Момир Николич от 27 на 20 години затвор.
Камарата прие три от 12-те основания на Николич за обжалване на присъдата.
През декември 2003 г. той бе осъден за участието си в клането в Сребреница през 1995 г.
Също в сряда Върховният съд на Сърбия потвърди присъда, произнесена срещу десет етнически албанци от Буяновац, Южна Сърбия.
Те бяха осъдени от местен съд във Вране на общо 57,5 години затвор за тероризъм.
Винко Пандуревич, бивш босненско-сръбски генерал, е установил контакт с властите в Република Сръбска, за да води преговори по своето предаване, каза съветник на президента Борис Тадич в събота (11 декември).
Вероятно разговорите се провеждат в Сърбия.
Трибуналът на ООН повдигна обвинение срещу Пандурович през 1999 г. за предполагаемата му роля в масовите убийства в Сребреница.
През 1995 г. той е бил командир на бригадата в Зворник като подполковник и е получил повишение в чин генерал през 1997 г., т.е. една година преди да се уволни от босненско-сръбската армия.
Президентът на Република Сръбска Драган Чавич пое ангажимент във вторник (7 октомври), че властите ще увеличат усилията си за арестуване на заподозрени във военни престъпления.
Чавич и американският посланик със специални поръчения по военните престъпления Пиер-Ришар Проспер подписаха съвместно заявление в Баня Лука, в което се призовават всички заподозрени да се предадат.
Те също така апелираха към населението да подпомогне властите при локализирането на най-важните обвиняеми, включително бившите лидери на босненските сърби Радован Караджич и Ратко Младич.
Според Проспер пътят към членството в ЕС и НАТО преминава през екстрадирането на Караджич в Хага.
Във вторник Хелзинкският комитет за човешки права в Република Сръбска приветства споразумението между БиХ и Сърбия-Черна Гора за завръщане на бежанците.
Организацията се надява, че спогодбата ще ускори усилията за разрешаване на споровете около собствеността и договорите за наем, както на други въпроси, свързани с бежанците.
Началник-щабът на турската армия генерал Яшар Буюканът посочи в понеделник (30 юли), че армията иска следващият президент на страната да е предан на основния характер на светската република.
През април Буюканът каза, че президентът трябва да е предан на ценностите на светската държава.
Коментарът на Буюканът в понеделник бе първият, след като Партията на справедливостта и развитието (ПСР), произхождаща от политическия ислям, спечели изборите на 22 юли.
Също в понеделник избирателната комисия на Турция обяви окончателните резултати от изборите.
ПСР ще получи 341 от всичко 550 места, а Републиканската народна партия получава 112 места.
Крайнодясната Партия на националистическото движение има 70 места, докато независими кандидати спечелиха 26 места, от които 22 места са за кандидати, свързани с прокюрдската Партия за демократично общество.
Американският посланик със специални правомощия по въпросите на военните престъпления Пиер Ричард Проспер и президентството на БиХ планират да обсъдят в понеделник (6 октомври) хода на съдебните разследвания.
Слободан Радули, юридически съветник на члена на президентството Борислав Паравац, заяви пред местната преса, че процесите за военни престъпления в Хага ще бъдат във фокуса на срещата.
Според Радули Трибуналът на ООН трябва да разследва всички военни престъпления в бивша Югославия независимо от замесените етнически групи.
По турско-иракската граница вече са разположени военни части, съобщил е висш военен служител, цитиран в понеделник (16 декември) от Търкиш дейли нюз.
Служителят, който е пожелел да остане анонимен, потвърди че турската армия е извършила преместване на частите си по границата през последните няколко дни.
Според правителствени източници, очаква се Анкара да определи до 22 декември в каква степен може да окаже съдействие при евентуална военна операция срещу Ирак.
До този момент правителството не е поело твърд ангажимент към САЩ, но според местните медии, планира да създаде буферна зона на границата, за да предотврати нахлуването на масов поток от бежанци от Ирак.
Посолството на БиХ в Белград е изпратило протестна нота до сръбските власти във връзка с ареста на офицер от БиХ.
Според изявлението от вторник (15 юни) в понеделник на служители на посолството е бил отказан достъп до Мирсад Салкич.
Той е бил арестуван в събота на сръбско-хърватската граница.
Въпреки че военната прокуратура в Загреб го обвини през 1991 г. в кражба на оръжие, Хърватия не е издавала заповед за ареста му.
Обвиненията бяха подновени през 2005 г. от прокуратурата в Белград.
Бившият лейтенант от босненската сръбска армия Драго Николич, на 47 г., се предаде на трибунала на ООН в четвъртък (17 март), за да му бъдат предявени обвинения във връзка с клането в Сребреница.
Той е седмият обвиняем сърбин, който се е предал на съда от началото на януари досега.
Също в четвъртък бившият началник на военната полиция на босненските сърби Мичо Станишич, който по-късно стана министър на вътрешните работи на Република Сръбска, не се призна за виновен по обвиненията, че е участвал в масово унищожение, убийства и мъчения на босненски мюсюлмани и хървати в началото на 90-те години.
Той се предаде преди седмица.
Междувременно сръбският министър на правосъдието Зоран Стойкович каза, че правителството скоро ще замрази авоарите на военновременния командир на босненските сърби Ратко Младич, един от тримата най-издирвани от трибунала обвиняеми.
Сръбският премиер Воислав Кощуница заяви в четвъртък (4 ноември), че до края на месеца очаква да се предадат още заподозрени във военни престъпления.
Кощуница се срещна с върховния представител на ЕС по въпросите на външната политика Хавиер Солана за обсъждане на сътрудничеството в областта на военните престъпления, а също и на обстановката в Косово и стремежите на Белград за членство в ЕС.
Сърбия и Черна гора и Хърватия са подписали споразумение за взаимна закрила на етническите малцинства.
Сърбия и Черна гора е подписала подобни споразумения с Унгария, Румъния и Македония.
Министърът на отбраната Берислав Рончевич представи в неделя (28 март) следващите стъпки в армейската реформа.
Те включват разпускането на корпусните и териториалните командвания, за да се създадат "модерни , ефективни и мобилни" въоръжени сили, които са адаптирани към стандартите на НАТО.
Според Рончевич предишният план за реорганизация не е бил достатъчно конкретен по отношение на командните нива.
Това бе и основният критичен пункт, посочен от натовски експерти по време на неотдавнашното им посещение в Загреб.
Хърватският външен министър Миомир Жужул заяви пред европейските законодатели в четвъртък (22 януари), че неговото правителство се ангажира с пълно съдействие на Трибунала на ООН за военни престъпления.
Той поясни, че "пълното и безрезервно сътрудничество" са важни за кандидатурата на Хърватия за членство в ЕС.
В искането си за насрочване на дата за начало на преговори за присъединяване той заяви пред членове на Комисията по външни отношения на Европейския парламент, че Хърватия си е поставила за "цел бърз напредък в процеса на реформи, за да бъде готова да поеме задълженията си за членство в ЕС до 2007-2008 г."
Въпреки, че сътрудничеството на Белград с Международния трибунал за военните престъпления в бивша Югославия се засили след свалянето на Слободан Милошевич, то все още остава вяло и хаотично.
Главният прокурор на ООН Карла дел Понте продължава да твърди, че Сърбия е приютила най-малко 12 военнопрестъпници-бегълци на своя територия.
Един от най-издирваните от трибунала обвиняеми, бившият босненско-сръбски военен бос Ратко Младич, е може би сред тях.
Изправена пред продължаващото бездействие на сръбския премиер Воислав Кощуница, международната общност даде ясно да се разбере, че надеждите на Белград за интеграция в ЕС и НАТО зависят от пълното изпълнение на неговите задължения да арестува и предаде обвиняемите.
Един от най-издирваните от трибунала обвиняеми, бившият босненско-сръбски военен бос Ратко Младич е може би сред тях.
Изтече повече от десетилетие, откакто бе основан Международният трибунал за военните престъпления в бивша Югославия (МНТБЮ) в резултат на резолюция 827 на Съвета за сигурност на ООН, която бе приета на 25 май 1993 г.
Оттогава много обвинени военнопрестъпници бяха предадени на правосъдието.
От оставащите на свобода, поне 12 души се намират, или са били на сръбска територия, смята главният прокурор на ООН Карла дел Понте.
Въпреки, че сътрудничеството на Белград с МНТБЮ се засили след свалянето на Слободан Милошевич, то все още остава вяло и хаотично.
Освен това сегашният премиер Воислав Кощуница открито изрази опозицията си спрямо ареста и екстрадицията на издирваните военнопрестъпници, като каза, че той предпочита те доброволно да се предадат.
В резултат на това Сърбия стигна до задънена улица в усилията си да се завърне в международната общност.
Брюксел даде ясно да се разбере, че по-натъшният напредък по пътя на присъединяването на Сърбия към ЕС зависи от пълното сътрудничество със съда на ООН.
Не може и да става въпрос за включване в програмата на НАТО Партньорство за мир дотогава, докато Сърбия продължава да дава убежище на военнопрестъпниците.
Липсата на сътрудничество доведе също така и до икономически последици.
На 13 януари САЩ обявиха, че задържат 10 млн. долара планирана помощ за Сърбия-Черна гора през 2005 финансова година поради неспазване от Белград на международните му задължения.
Тази сума е допълнение към над 16-те млн. долара помощи, които бяха спрени миналата година поради същата причина.
Босненско-сръбският лидер Радован Караджич (вдясно) и босненско-сръбкият командир Ратко Младич са двамата най-издирвани обвиняеми за военни престъпления.
И двамата продължават да бъдат на свобода.
Ратко Младич, един от тримата най-изтъкнати обвиняеми на трибунала на ООН, се смята, че е бил в Сърбия до юни 2004 г., когато реформистът Борис Тадич стана президент.
Според Тадич, бившият военен бос вероятно се е окопал някъде покрай границата между Сърбия-Черна гора и БиХ, като преминава от едната в другата страна.
Освен това четиримата запасни генерали от амията и полицията, издирвани за ролята им в престъпленията, извършени в Косово - Небойша Павкович, Сретен Лукич, Властимир Джорджевич и Владимир Лазаревич, остават на свобода на територията на Сърбия.
Общо 13 обвинени военнопрестъпници бяха екстрадирани от Сърбия в Хага, а 13 други се предадоха доброволно.
Първите екстрадиции от Сърбия в МНТБЮ започнаха през 1996 г. по време на управлението на Милошевич.
Въпреки, че той отказа по-сериозно сътрудничество с МНТБЮ, властите във войводинския град Бечей арестуваха в началото на март 1996 г. двама бивши члена на армията на Република Сръбска Драган Ердемович и Радослав Кременович.
Те бяха прехвърлени в Хага в края на същия месец.
Босненският сърбин Стеван Тодорович (вдясно) бе ескортиран през септември 1998 г. до залата на Международния трибунал за военните престъпления в бивша Югославия в Хага.
В края на септември 1998 г. босненският сърбин Стеван Тодорович бе арестуван и екстрадиран в МНТБЮ.
Тодорович и неговият адвокат твърдят, че той е бил отвлечен от дома му в провинция в Сърбия и транспортиран в базата на СФОР в босненския град Тузла.
На 21 април 2000 г. група от десетина мъже арестуваха друг босненско-сръбски обвиняем, Драган "Янки" Николич, близо до Белград и го откараха в РС, където той бе предаден на МНТБЮ.
Първият обвиняем, предал се след смяната на властта в Белград на 5 октомври 2000 г., бе босненският сърбин Благое Симич, който отиде доброволно в МНТБЮ на 12 март 2001 г.
Единадесет дни по-късно, на 23 март, друг босненски сърбин, Миломир Стакич, бе арестуван в Белград и екстрадиран в трибунала.
Босненсият сърбин Благое Симич се яви за първи път пред трибунала на ООН за военните престъпления в Хага на 15 март 2001 г.
В знак на по-добро сътрудничество с МНТБЮ тогавашният премиер Зоран Джинджич организира арестуването на Милошевич на 1 април 2001 г.
Бившият диктатор бе предаден на Хага на 28 юни същата година.
Обвинен за военни престъпления в Хърватия, Босна и Херцеговина (БиХ) и Косово, той в момента представя своята защита.
Двамата братя Ненад и Предраг Банович бяха арестувани на един от пазарите в Белград на 8 ноември 2001 г. и изпратени в Хага следващия ден.
Бившият началник щаб на югославската армия Драголюб Ожданич се предаде на 25 април 2002 г.
Няколко дни по-късно, на 2 май, бившият югославски вицепремиер Никола Сайнович и босненско-сръбският обвиняем Момчило Грубан се предадоха също на трибунала.
На 15 май 2002 г. бившият президент на така наречената Република Сръбска Крайна Милан Мартич и бившият командир на армията на РС Миле Мръксич се отправиха за Хага.
На 17 юни същата година сръбското правителство екстрадира босненския сърбин Ранко Чесич.
Друга група от висши сръбски служители пристигна в Хага през първите месеци на 2003 г.
Пръв, на 20 януари, бе бившият сръбски президент Милан Милутинович, обвинен във военни престъпления в Косово; той бе последван от лидерът на Сръбската радикална партия Воислав Сеше на 24 февруари.
И двамата се явиха доброволно пред съда.
През март бившият помощник на началника на службата за държавна сигурност Франко "Френки" Симатович и бившият начаник на службата Йовица Станисич бяха арестувани в Белград и предадени на МНБЮ.
Станисич и Симатович са обвинени във военни престъпления в Хърватия и БиХ.
Трибуналът ги освободи от предсъдебния арест на 9 декември 2004.
Офицерът от югославската народна армия Мирослав Радич, един от така наречената "Вуковарска тройка", доброволно замина за Хага на 17 май 2003 г.
Друг един член на групата, Веселин Сливанчанин, бе арестуван в Белград на 13 юни и след това екстрадиран.
Също през 2003 г. босненските сърби Зелко Макич и Митар Расевич се предадоха на МНТБЮ.
Друг обвиняем, бившият капитан от югославската народна армия Владимир "Рамбо" Ковачевич, бе екстрадиран през октомври 2003 г.
Поради проблем с психическото му здраве, който го направи негоден да се яви пред съда, той бе докаран обратно в Сърбия през юни 2004 г.
Босненско-сръбските близнаци Предраг (вляво) и Ненад Банович (вдясно) не се признаха за виновни за извършване на приписаните им военни престъпления на първото им явяване пред трибунала в Хага на 16 ноември 2001 г.
В течение на 2004 г. босненските сърби Любиша Беара, обвинен за престъпления в Сребреница и Драгомир Милошевич, против който са повдигнати обвинения за бомбардиране на Сараево, се предадоха доброволно и заминаха от Белград за Хага съответно на 9 октомври и 3 декември.
Двама обвинени веоннопрестъпници починаха преди да бъдат изправени пред съда.
Зелко Разнатович, с прозвище "Аркан" бе застрелян в Белград на 15 юни 2000 г.
Бившият сръбски министър на вътрешните работи Влайко Стоилкович се самоуби на 11 април 2002 г., след като югославският парламент прие закон, разрешаващ екстрадицията на югославски граждани в МНТБЮ.
Той бе обвинен за престъпления в Косово.
Бавното темпо на сътрудничество на Белград с МНТБЮ накара дел Понте да постави въпроса за евентуалното преместване на крайната дата за приключване на работата на съда.
Програмата за работа на трибунала предвижда приключване на процесите до 2010 г.
Ако Сърбия продължи сегашната скорост на екстрадиция, някои от бегълците може до тогава все още да се уриват.
Малко е вероятано МНТБЮ да затвори врати преди да бъдат заловени Младич и другата двама обвиняеми - Радован Караджич и хърватинът Анте Готовина.
Въпреки, че Кощуница сякаш храни надежда, че може да се изчака с правосъдието, международната общност изпраща постоянни сигнали, че това няма да се случи.
Липсата на сътрудничество продължава да струва скъпо за Сърбия във време, когато тя спешно се нуждае от движение напред.
В сряда (28 септември) румънският министър на отбраната Теодор Атанасиу каза, че Букурещ ще продължи да предоставя военна помощ на Афганистан и ще задържи войските си в страната, докато те са необходими за обучението на новата афганистанска армия.
На съвместна пресконференция с афганистанския министър на отбраната генерал Абдул Рахим Уардак Атанасиу каза, че румънските войници ще участват във възстановителни проекти и че Букурещ ще предостави военно оборудване на афганистанското министерство на отбраната.
Той посети и румънските военни части, които служат в рамките на международната мироопазваща мисия в Афганистан.
Генерал Дейвид Маккиърнън, командващ на сухопътните войски на САЩ в Европа, посети в сряда (29 август) военновъздушната база "Михаил Когалничану" и полигона "Бабадаг", където се провежда съвместното военно учение "Доказателство за принципа".
Придружаваше го генерал-лейтенант Йоан Сорин, заместник-началник на генералния щаб на Румъния.
Маккиърнън каза, че провеждащото се учение дава уникална възможност на въоръжените сили на САЩ да се обучават в Румъния.
Базата не е американска, подчерта той.
"Това е 100 % румънска база, в която нашите войници се обучават редом със своите румънски братя по оръжие, и това се извършва на ротационен принцип, в съответствие с политическите споразумения, подписани от двете страни", каза Маккиърнън.
Той добави, че САЩ възнамеряват да инвестират 68 млн. долара в модернизирането и преоборудването на военни съоръжения в Румъния и България.
Днес бе извършена една неправда в рамките на съдебната система.
"Тя бе плод на външна намеса, каквато не очаквахме", каза обвиняемият Рустем Мустафа-Реми.
Съдът на ЮЛЕКС осъди тримата бивши бойци от "Армията за освобождение на Косово" на лишаване от свобода за военни престъпления, извършени срещу пленени цивилни граждани.
Съдът на ЮЛЕКС осъди в петък (2 октомври) трима членове на т.нар. "група Лапи" - Латиф Гаши, Назиф Мехмети и Рустем Мустафа-Реми - на лишаване от свобода за срокове между три и шест години за военни престъпления, извършени по време на конфликта от 1998-1999 г. в Косово.
Тримата бяха признати за виновни в нечовешко отношения към цивилни пленници, нанасяне на побои и изтезания, съобщи ЮЛЕКС.
Последният съдебен процес срещу тримата бе открит на 7 юли в Окръжния съд на Прищина, с прокурор от ЮЛЕКС.
Това обаче е само последната глава от сагата.
Първоначалното разследване по делото продължи от 2001 до 2002 г.
При първото разглеждане на делото през 2003 г. и тримата обвиняеми бяха признати за виновни и осъдени, но през 2005 г.
Върховният съд на Косово разпореди провеждането на нов процес.
Сега, когато и той завърши с присъди, правителството е разгневено.
"Войната на "Армията за освобождение на Косово" бе освободителна война, справедлива и подкрепяна от всички косовски граждани", се казва в изявление на администрацията за печата след присъдите от петък.
В събота последва отговор от ЮЛЕКС.
ЮЛЕКС би искала да подчертае, че присъдата, издадена вчера в Окръжния съд на Прищина от смесен съдебен състав - косовски съдия и двама съдии от ЮЛЕКС - се базира на независимо съдебно и равнопоставено третиране на всяко лице съгласно закона.
ЮЛЕКС подкрепя и споделя ангажимента и решимостта на косовското правителство да прилага върховенството на закона и безпристрастното правосъдие.
Този ангажимент е от особена важност за гарантиране на изпълнението на европейските стандарти от косовската съдебна система.
Мустафа-Реми, депутат от Демократичната партия на Косово и председател на парламентарната комисия по сигурност и вътрешни работи, даде пресконференция веднага след издаването на присъдата, заявявайки, че е невинен.
Тя бе плод на външна намеса, каквато не очаквахме.
"Не се смятаме за виновни, нито аз, нито Латиф Гаши, който днес е на път да излежава присъдата си, нито Назиф Мехмети", каза Мустафа-Реми за местните медии.
Той изрази увереност, че Върховният съд ще отмени решението.
Алиансът за бъдещето на Косово (АБК) също отхвърли присъдата, определяйки я като още едно петно върху недъгавата и нефункционираща съдебна система на Косово.
АБК е ангажиран с изграждането на истинска съдебна система в Република Косово и същевременно остава твърд в цялостната защита на нашите общи ценности и защитата на ценностите на "Армията за освобождение на Косово", каза Рамуш Харадинай от АБК.
Признанието за клането в Сребреница от страна на правителството на РС бе приветствано като крачка напред, но съмненията относно ангажимента за спазване на международните задължения остават.
Роднини на жертвите от Сребреница заявяват, че извинението, публикувано от правителството на РС, не е достатъчно.
След години на протакане миналия месец Република Сръбска официално призна за клането в Сребреница, като публикува в правителствения уеб-сайт официално извинение към семействата на жертвите.
Властите в областта с босненско сръбско управление обаче не успяха да убедят международната общност в готовността си да сътрудничат на трибунала на ООН за военни престъпления.
"Правителството на РС изказва състрадание към болката на близките на [жертвите] от Сребреница, искрено съжалява и се извинява за трагедията, която ги е сполетяла", гласи извинението.
То бе част от официалната реакция на доклада на правителствената комисия за Сребреница на областта.
Докладът несъмнено свидетелства, че през юли 1995 г. в района на Сребреница са били извършени престъпления от огромен мащаб при грубо нарушаване на международните хуманитарни закони.
"Правителството на РС се ангажира и предприема решителни мерки за изправяне пред правосъдието на всички лица, които са извършили военни престъпления", заявиха властите.
Комисията за Сребреница бе основана, когато Камарата за човешки права за БиХ прие 49 съдебни иска, заведени от семействата на жертви от Сребреница срещу правителството на РС за това, че не е направило необходимото за предоставяне и разкриване на информация за изчезнали членове на семействата им.
В свое решение от 7 март 2003 г. камарата нареди на РС да даде необходимия отговор.
Окончателният доклад бе представен след неколкократни удължавания на крайния срок под натиска на международната Служба на върховния представител (СВП) и повторното съставяне на комисията - с добавяне към членовете й на един босненец и един международен експерт.
Семействата на жертвите изразиха умерено удовлетворение от изявлението на правителството на РС, но казаха, че то е направено неохотно и не е достатъчно за изпълнението на задълженията на областта.
Ние не се нуждаем от извинение, дошло под натиска на международната общност.
В доклада не се споменава за геноцид.
"Ние искаме да видим виновните за престъплението изправени пред правосъдието", заяви Нура Бегович от Организацията на жените от Сребреница.
Приветствайки доклада, СВП и ръководителите на мисии от ЕС в БиХ също призоваха властите в РС да арестуват обвиняемите във военни престъпления, както и да предприемат допълнителни стъпки за установяване на местонахождението на масови гробове и идентифицирането на жертвите.
В доклада си до Съвета за сигурност на ООН миналия месец главният прокурор на ООН за военни престъпления Карла дел Понте разкритикува властите в РС за това, че не са направили необходимото за задържане на нито един обвиняем в продължение на деветте години след края на конфликта от 1992 - 1995 г.
Според Дел Понте укриващите се от правосъдието военнопрестъпници в РС продължават да се радват на закрилата на мощни структури.
Във вторник (30 ноември) вестник в Сараево публикува доказателства, според които един от най-търсените военнопрестъпници, Ратко Младич, който е бил командващ на войските, превзели Сребреница, и се счита, че е дал заповед за клането, е продължил да се води във ведомостите на личния състав на босненската сръбска армия до 2002 г. и дори може да е получавал заплата.
Полицията на САЩ арестува двама босненски мюсюлмани, заподозрени в извършване на военни престъпления през 1993 г. срещу хърватски цивилни лица в село Трушина, съобщи говорителят на прокуратурата на БиХ Борис Грубешич в събота (19 септември).
Расема Хандович и Един Дзеко се предполага, че са бивши членове на босненска част, която е нападнала селото на 16 април, 1993 г. и е убила 19 цивилни лица и трима хърватски войници.
Грубешич заяви, че Министерството на правосъдието ще поиска екстрадирането им.
Генералният секретар на ООН Кофи Анан се срещна с Главния прокурор на ООН Карла дел Понте в Белград в сряда (20 ноември), обелязвайки значението, което той отдава на преследването на военнопрестъпниците.
Дел Понте каза след срещата, че властите не правят всичко необходимо за задържането на бившия босненско-сръбски командир от войната Ратко Младич.
Според нея, генералът все още е подкрепян от отделни хора в югославската армия и се движи свободно в Белград и Сърбия.
Югославските власти твърдят, че нямат информация за местонахождението на Младич.
От Белград Анан отпътува за Хърватска, където заяви пред парламента, че военните престъпления не трябва да остават ненаказани.
Официални лица в Загреб се противопоставят на екстрадирането на командващия по време на войната генерал Янко Бобетко.
Въпреки че много хървати го смятат за герой, прокурорите в Хага го обвиниха във военни престъпления.
Петчленна апелативна комисия към Трибунала за военни престъпления на ООН в Хага постанови, че военните кореспонденти не могат да бъдат принуждавани да свидетелстват пред съда и че трябва да бъдат призовавани за свидетели само при извънредни обстоятелства.
Петчленна апелативна комисия към Трибунала за военни престъпления на ООН в Хага постанови, че военните репортери не могат да бъдат принуждавани да свидетелстват пред съда, и че трябва да бъдат призовавани за свидетели само при извънредни обстоятелства.
Това е първото решение, което дава ограничен имунитет на журналисти, работещи в зони на военни сражения.
Очаква се то да стане прецедент за другите специализирани съдилища и за новия Международен съд.
Издаденото в сряда (11 декември) съдебно постановление е в отговор на жалбата, подадена през м.май миналата година от американския всекидневник Вашингтон поуст и неговия репортер Джонатан Рандъл, призован да свидетелства в процеса срещу бившия лидер на босненските сърби Радован Бърдянин.
На 11 февруари 1993 г. Вашингтон поуст отпечата статия на Рандъл, в която Бърдянин е цитиран да подкрепя изгонването на не-сърбите от Баня Лука.
Бившият вицепремиер на босненските сърби беше изправен пред съда за убийство, изтезаване и изгонване на повече от 100 000 несръбски граждани по време на войната от 1992-1995 г. в Босна и Херцеговина.
Рандъл обжалва призоваването от съда с аргумента, че принуждаването на журналисти да свидетелстват в такива процеси би застрашило способността им да работят в зоните на военни сражения.
Неговата жалба бе подкрепена от 34 международни новинарски агенции, включително Си Ен Ен, Би Би Си и Асошиейтид прес.
"Ние се радваме, защото това e наистина важно решение за журналистиката и международното право", сподели главният редактор на Вашингтон поуст Стийв Кол.
Адвокатът на новинарските агенции, които подкрепиха жалбата, Флойд Ейбръмс, описа решението от сряда като "пробив".
Според него, то предоставя на военните кореспонденти "възможност да работят без опасения да бъдат поставяни често в неудобното положение да свидетелстват срещу своите източници".
Решението допуска журналистите да бъдат призовавани само ако съдът е убеден, че свидетелят "има непосредствена връзка и е от важно значение за установяването на истината по случая" и при условие, че информацията не може да бъде получена от други източници.
Апелативната комисия изрази съмнения, че доказателствата, които Рандъл може да предостави, отговарят на който и да е от двата критерия, въпреки че обвинителите могат отново да го призоват пред съд от по-нисша инстанция.
Съдиите подчертаха, че ще бъде в интерес на обществото да се позволи на репортерите да работят свободно в зоните на военни сражения и да алармират международната общност за ужасите на войната и нарушенията на човешките права.
Говорителката на Хагския трибунал Флоранс Хартман съобщи, че решението за повторното призоваване на Рандъл вероятно ще бъде взето догодина.
"Ние сме доволни, че съдът не освободи от свидетелстване всички журналисти", каза тя.
"Но приветстваме и разбираме факта, че съдът се опитва да предотврати ненужното призоваване на военни кореспонденти".
Франция предлага на България заем от 400 млн. СОФИЯ, България - Министърът на отбраната Николай Свинаров се завърна от Париж в четвъртък (29 април) и заяви, че Франция е предложила заем в размер на 400 млн. евро, с който да се подпомогне модернизацията на армията и закупуването на ново оборудване.
Ако финансовото министерство одобри заема, средствата се очаква да бъдат получени през м. юни.
Свинаров каза също, че България иска да сключи договор за доставка на оръжие за новата иракска армия.
Австралийски съд отложи в петък (10 февруари) процедурата по екстрадиране на бившия командир от сръбските милиции Драган Василкович.
Това бе необходимо, за да се даде време на съда да вземе решение по жалбата на заподозрения срещу решението за екстрадиране.
Хърватия официално поиска екстрадирането на Василкович в четвъртък.
Според съдебните документи той живее в Австралия от 1969 г., но временно е напуснал страната в началото на 90-те години, за да участва в балканските конфликти.
Той е обвинен, че е измъчвал и убивал хърватски затворници.
Хърватски съд осъди условно на два месеца затвор Борис Микшич, бивш кандидат за президент и кандидат за кмет на Загреб, за клеветническа забележка срещу президента Стипе Месич по време на президентската кампания.
Микшич ще избегне затвора, ако тази година не повтори същото нарушение.
Съдът в БиХ потвърди в петък (13 октомври) обвинителен акт срещу бившия босненски паравоенен Нисет Рамич, обвинен в извършването на военни престъпления срещу сръбски цивилни лица в община Високо през юни 1992 г.
Той в момента излежава 20-годишна присъда за друго престъпление.
Новите процедури срещу започнаха след открито писмо до пресата през февруари, в което той и заявява, че желае да признае всички свои действия и да разкрие имената на жертвите във Високо.
Съдът в БиХ също съобщи за друг обвинителен акт срещу бивш сръбски военен Радмило Вукович, обвинен в извършването на военни престъпления срещу цивилното население във Фока и по-специално заради измъчването и изнасилването на босненка през юни 1992 г.
Служители на ЮЛЕКС са казали, че са получили 200 досиета от ЮНМИК и очакват още стотици други, съобщиха местни медии във вторник (18 август).
Председателят на Съвета на съдиите от ЮЛЕКС Мария Джулиана Чивинини каза, че досиетата се отнасят главно за военни престъпления, организирана престъпност, тероризъм и други дела, свързани с тежки престъпления.
Прокурорите от ЮЛЕКС ги разглеждат поотделно, за да преценят кои от тях са готови за внасяне в съда.
В понеделник Агенцията за борба с корупцията на Косово поиска да бъдат временно отстранени от работа шестима служители от съдебната система, прокуратурата и министерството на здравеопазването, тъй като не са обявили имотното си състояние в определените срокове.
Тези служители са от различни места в Косово, като сред тях има както албанци, така и сърби.
Държавната агенция за разследване и охрана (ДАРО) заяви, че е събрала данни за помагачи на Стоян Жуплянин, Здравко Толимир, Ратко Младич и Радован Караджич, които се издирват от Трибунала на ООН за военни престъпления.
Шефик Халилович, ръководител на Центъра за разследване на военни престъпления, в сряда (31 януари) запозна репортери с резултатите от работата на ДАРО през 2006 г.
Той каза, че засега е невъзможно да се арестуват помагачите, тъй като все още се събират доказателства.
ДАРО обаче е поискала от Министерството на сигурността на БиХ да замрази авоарите им.
Министърът на отбраната на САЩ Донълд Ръмсфелд е изпратил писмо, в което изразява пълната си подкрепа за реформите в албанската армия, гласи съобщение на АТА от неделя (6 юли).
Ръмсфелд е изразил благодарността си за оказания му топъл прием по време на визитата в Тирана миналия месец.
Той е дал висока оценка на ролята на Албания в региона, посочвайки че страната е дала "важен принос за регионалната и международна сигурност".
Високопоставени представители на хърватската, черногорската и сръбската съдебна власт се срещнаха в Подгорица в понеделник (4 декември), за да обсъдят въпроси, свързани с работата по делата за военни престъпления в региона.
Дискусията бе организирана съвместно от черногорската главна прокуратура и ПРООН.
Участниците бяха единодушни, че е необходимо пълно сътрудничество между съдебните органи и качествен обмен на данни за движението и местонахождението на заподозрените лица, за да бъдат изправени престъпниците пред правосъдието.
В същото време сръбският прокурор за военни престъпления Владимир Вукчевич съобщи, че съдебната власт на страната провежда разследване на "най-големия масов гроб след Сребреница".
Смята се, че в него има между 670 и 750 тела.
Той не пожела да даде подробности и каза само, че това е свързано с разследване на сръбска военизирана групировка, за която се подозира, че е избила 700 цивилни лица в Източна БиХ през 1992 г.
Междувременно хърватският заместник главен прокурор Антун Квакан каза, че Загреб може да прехвърли три дела на Черна гора, едно от които е свързано с военен лагер в Морин от края на 1991 г.
Хърватия се опитва да разбере дали заподозрените са на черногорска територия.
Две многонационални военни учения на НАТО започнаха в Албания в петък (5 октомври) и ще продължат до 30 октомври.
Седем страни-членки на НАТО участват в ученията, както и 12 страни-партньори, включително Албания и Македония.
В други новини от петък се съобщава, че председателят на Военния комитет на НАТО генерал Рей Ено е заявил, че Албания, Хърватия и Македония постигат значителен напредък в реформирането на армиите си.
Той обаче добави, че Алиансът също трябва да обсъди постиженията в икономическата и политическата област, както и да вземе решение относно кандидатурите им за членство.
Ено е на посещение в Румъния, за да обсъди въпроси, свързани с международното сътрудничество и сигурност, включително участието на Румъния в мисии на НАТО.
Министерството на отбраната обяви в сряда (16 март), че Албания и Турция са подписали програма за засилване на двустранното военно сътрудничество.
Документът предвижда дългосрочна помощ от Турция по няколко проекта за модернизация в Албания, включващи образование и обучение на военнослужещи.
В сряда (30 ноември) трибуналът на ООН за военни престъпления оправда двама бивши членове на АОК, единият от които старши командир и осъди третия обвиняем по същото дело на 13 години затвор.
Съдиите казаха, че прокурорите не са успели да докажат категорично, че Фатмир Лимай, който сега е сред ръководителите на Демократичната партия на Косово на Хашим Тачи, и Исак Муслиу са имали непосредствена роля в събитията в пленническия лагер в Лапушник, където сърби и техни албански "сътрудници" са били подлагани на мъчения и избивани през юли 1998 г.
Третият обвиняем, Харадин Бала, бе осъден за участие в убийството на девет затворници.
Той е първият етнически албанец, осъден за военни престъпления.
Редовните двустранни разговори между военни представители на Македония и САЩ се проведоха в сряда (2 юли) във военната академия в Скопие.
Освен висши служители в отбранителния сектор на двете страни в срещата участваха още посланикът на САЩ в Македония Лорънс Бътлър, македонският министър на отбраната Владо Бучковски и началникът на ГЩ генерал-лейтенант Методи Стамболиски.
Бучковски благодари на Вашингтон за подкрепата и помощта, като отбеляза, че 12 млн. дол. от американската помощ тази година са предназначени за специалните сили за подобряване на тяхната мобилност и инсталиране на информационно-технически системи, съвместими със стандартите на НАТО.
В сряда (30 април) съдът разреши на правителството да екстрадира в Хага издирван за военни престъпления от Трибунала на ООН.
Ивица Раджич, 45-годишен, командваше босненско-хърватско подразделение по време на конфликта през 1992-1995 г.
Той е обвинен за това, че е дал нареждане за атака срещу село Ступни До на 23 октомври 1993 г.
Най-малко 16 цивилни мюсюлмани са били убити по време на инцидента, а 250 други за били принудени да избягат.
Адвокатите на Раджич заявиха, че ще обжалват решението пред Върховния съд.
Също в сряда, хърватски държавни ръководители и членове на министерството на отбраната присъстваха на церемонията в чест на ген. Янко Бобетко, който почина във вторник на 84-годишна възраст.
Погребението ще се извърши в петък.
Сръбски прокурори за военни престъпления съобщиха в петък (9 ноември), че са обвинили босненски гражданин във военни престъпления, извършени по време на конфликта през 1992-1995 г.
Илия Юрисич, 64-годишен, е обвинен, че е наредил нападение срещу конвой на бившата а Югославска народна армия през май 1992 г., в което са загинали 92 войници, а 33 са били ранени.
Юрисич бе арестуван на белградското летище през май.
Американският посланик по въпросите на военните престъпления Пиер-Ришар Проспер потвърди за пореден път по време на посещението си в Сърбия и Черна гора ангажимента на Вашингтон за предаване на всички воннопрестъпници от балканските конфликти на правосъдието.
Американският посланик по въпросите на военните престъпления Пиер-Ришар Проспер разговаря със сръбски бежанец от Хърватия в сряда (24 август) в центъра за бежанци в Панчево, на 15 км северно от Белград.
По време на разговорите си със сръбския премиер Воислав Кощуница в сряда (24 август) в Белград американският посланик по въпросите на военните престъпления Пиер-Ришар Проспер отново подчерта, че Сърбия трябва да окаже пълно сътрудничество на трибунала на ООН за военни престъпления, като реши оставащите случаи.
"Надявам се тази страна (Сърбия и Черна гора) да съумее да загърби военните престъпления и зверствата, извършени на територията на бивша Югославия", каза Проспер по време на посещение в центъра за бежанци и разселени лица в Панчево, град близо до Белград.
Сред придружаващите го лица бе Майкъл Полт, американският посланик в Сърбия и Черна гора.
Проспер каза още, че Съединените щати признават дадените от Сърбия жертви през периода на конфликти.
Тук сме, за да заявим, че сърбите действително са страдали.
"Знаем, че много сърби са били преследвани, убивани, изнасилвани, а много загубиха и домовете си или са били заставени да ги напуснат", зави той пред събралите се бежанци.
Като каза, че страната му симпатизира на жертвите и техните семейства, той подчерта, че виновниците за военните престъпления трябва да бъдат подведени под отговорност за делата си или пред Хагския трибунал, или пред местните съдилища.
Провеждането на процеси в местни съдилища ще даде възможност на местното население да участва в процеса на изправяне на воннопрестъпниците пред правосъдието, добави той.
Съединените щати искат да видят как Сърбия и Черна гора се придвижва към ЕС, да видят един свят, в който бежанците отново ще могат да заживеят собствен живот.
"Можете да разчитате за това на Съединените щати като партньор и приятел", каза Проспер пред бежанците.
В разговори с Проспер Кощуница подчерта необходимостта "да се завърши сътрудничеството с Хагския трибунал" за военни престъпления.
Продължаваме да работим по оставащите случаи ...
"Тази година страната ни отбеляза значителен напредък в сътрудничеството с Хагския трибунал, което се потвърждава от факта, че голям брой заподозрени се предадоха доброволно на трибунала", каза Кощуница.
В четвъртък в Белград Проспер се срещна със сръбския прокурор по военни престъпления Владимир Вукчевич.
Трибуналът на ООН издирва още осем обвиняеми от Сърбия и Република Сръбска (РС), начело с Радован Караджич и Ратко Младич.
Властите в Сърбия и РС твърдят, че не знаят местонахождението им.
Те твърдят още, че някои обвиняеми се укриват в Русия.
Ръководителят на мисията на ОССЕ в Хърватия посланик Петер Семнеби каза в петък (20 август), че съдиите в процесите по военните престъпления в хърватските съдилища се нуждаят от допълнителна подготовка.
Той направи това изявление един ден, след като върховният съд в страната постанови ново гледане на делото срещу осем полицейски служители.
Съд от по-ниска инстанция ги оправда и свали обвиненията за изтезания и убийства на сръбски затворници във военния лагер в Лора.
Семнеби добави, че сътрудничеството със съседните страни, особено със Сърбия-Черна гора, е изключително важно за осигуряването на справедливи процеси.
Въоръжените сили убиха кюрдски бунтовник в Източна Турция по време на операция по сигурността, според съобщения в медиите в събота (26 юни).
Няколко други бойци от Кюрдската работническа партия (ПКК) бяха ранени, но успяха да избягат.
В събота силите по сигурността заловиха 8 кг експлозиви в пътнически влак.
Един човек бе задържан по време на операцията в Малатия, Източна Турция.
Процесът за военни престъпления срещу бившия босненски сръбски премиер Гойко Кличкович бе отложен за четвъртък (8 май), след като обвиняемият отказа да излезе от килията си и да присъства на започването на процеса във вторник с твърдението, че изходът на процеса е предрешен.
"Присъствието ми не е наложително за тази формалност", каза Кличкович в изявление до съда.
Съдията Зоран Божич реши да открие процеса в четвъртък, стига адвокатите на Кличкович да бъдат в съдебната зала.
Той е най-високопоставеният член на администрацията на бившия президент на Република Сръбска Радован Караджич, който ще бъде съден.
Баня Лука го обвинява в злоупотреба със служебното положение и в присвояване на средства от бюджета на областта от 1997 до 1998 г., за да помага на укриващите се от правосъдието военнопрестъпници.
Той също е обвинен в подстрекателство към убийства и в депортирането на цивилни лица в северозападния район Крайна от 1990 до 1992 г.
Регионалната политика на Албания е насочена към подобряване на способностите на страните, които се стремят към членство в НАТО, за да могат те да отговорят на критериите за членство.
Албания преследва регионална политика, насочена към засилване на връзките в областта на отбраната и сигурността с другите югоизточни европейски държави.
Тя създава особено тесни връзки с Хърватия и Македония, които заедно с Албания са страните, подписали Адриатическата харта.
Целта на хартата е да засили връзките и сътрудничеството във военната област, за да се ускори приемането в НАТО.
На срещата в Тирана през септември министрите на отбраната от страните членки на хартата одобриха съвместен документ за отбрана, който бе характеризиран от албанския министър на отбраната Пандели Майко като проява на добра воля.
Страните членки засилиха контактите и срещите на най-високо ниво между военните институции и предприеха съвместни учения.
Албания подобри сътрудничеството си в областта на отбраната и сигурността и с други държави.
През август Майко се срещна с министъра на отбраната на България, а на 3 октомври проведе разговори с турския министър и с началник-щаба на турската армия.
По време на среща в края на септември Майко и министърът на отбраната на Сърбия и Черна гора, Борис Тадич, обсъдиха въпроса за разширяване на членството в Адриатическата харта.
Те се споразумяха също и за предприемане на стъпки за установяване на двустранно военно сътрудничество.
Майко подчерта, че подобно сътрудничество в областта на отбраната между Албания и Сърбия и Черна гора трябва да изключи военна интервенция или участие във военни действия по време и след решението за статута на Косово.
Военната дипломация на Албания отбеляза нов напредък на 27 септември, когато министерството на външните работи представи програмата си за създаване на система за сигурност в Адриатика, която предвижда ангажирането и на други страни от региона.
Създаване на съвместни отбранителни структури, главно в областта на мироопазването и военното образование.
Консултации по въпроси, свързани с политиката на отбрана и сигурност на държавите членки на Адриатическата харта.
Подписване на споразумения за защита и обмен на класифицирана военна информация между държавите членки на Хартата и страните от НАТО.
Разпространяване на тази система за сигурност и сред други страни от региона.
Контрол върху въоръженията и мерки за укрепване на взаимното доверие.
Обмен на информация за засилване на сигурността и контрола по границите.
Албански официални лица казаха, че основната цел на разширеното военно сътрудничество е да се подобрят способностите на страните в региона, които се стремят към членство в НАТО, за могат да те да отговорят на критериите за членство.
Комисарят на ЕС по външните отношения Крис Патън заяви на заместник-външния министър на Сърбия-Черна Гора Предраг Бошкович, че страната му трябва да сътрудничи с Трибунала на ООН за военни престъпления, ако иска да се придвижи до членство в ЕС.
"Ние сме сериозни в намеренията си и искаме да ви видим как се присъединявате към европейското семейство, но дали това ще се случи зависи от вас и от вашите политически лидери", каза Патън по време на пресконференция в Белград във вторник (11 май).
Бошкович призна, че е бил предупреден, че страната му следва да изпълнява исканията на Трибунала и обеща да работи в тази посока.
Съобщава се, че кюрдски бунтовници са нападнали турски военен конвой в Югоизточна Турция късно в сряда вечерта (27 октомври).
Един войник е бил убит и още един ранен, след като терористи от КОНГРА-ГЕЛ хвърлили граната и открили стрелба по конвоя.
Масираната издирвателна акция, проведена след нападението, не даде резултати.
Началникът на ГЩ генерал Хилми Йозкьок се срещна с гостуващия му български колега Никола Колев в сряда (28 януари), за да обсъдят идеята за обучение на заминаващите за Ирак българските части от турски инструктори по борба с тероризма.
Те обсъдиха и двустранното военно и техническо сътрудничество, включващо съвместни учения и обмяна на опит.
Също в сряда енергийните министри на България и Турция се срещнаха в Истанбул за обсъждане на подновяването на доставките на електроенергия, които бяха преустановени миналата пролет.
Военното министерство на Република Сръбска е предложило да съкрати числеността на армията в автономната област, за да я направи съвместима със стандартите на НАТО.
Военен говорител заяви пред репортери в четвъртък (28 август), че силите ще бъдат съкратени от 6,600 на 4,000 души.
Той обясни, че този ход е част от усилията на правителството за присъединяване към програмата "Партньорство за мир".
Правителството и парламентът на босненските сърби все още не са обсъдили въпроса.
Говорителят на СФОР Дейл МакИкърн каза, че проведената по-рано тази седмици операция в и около Пале, насочена към залавянето на укриващия се политически лидер Радован Караджич, е била успешна.
Според него миротворците ще извършат и други подобни операции в бъдеще.
Министърът на правосъдието Весна Скаре-Озболт заяви в петък (10 септември), че министерството е доволно от работата на районния съд във Вуковар, провеждащ процесите по военните престъпления.
Тя добави, че съдът се приближава до нивото на Международния трибунал за военните престъпления в бивша Югославия (МТПБЮ), като се надява, че МТПБЮ ще прехвърли на Хърватия делото срещу хърватските генерали Рахим Адеми и Мирко Норач.
Скаре-Озболт каза също, че правителството планира да отдели допълнителни фондове на стойност 4.6 млн. евро в бюджета за 2005 г. за построяване на сграда на съда във Вуковар.
В понеделник (24 февруари) Воислав Шешел замина за Хага, за да се предаде на международния трибунал за военни престъпления.
Шешел е обвинен за жестокостите, извършени от доброволци под неговото командване в Хърватска и Босна и Херцеговина (БиХ).
Шешел, съратник на бившия югославски президент Слободан Милошевич по време на конфликта в Косово, е застъпвал идеята за изселването на всички етнически албанци от сръбска територия.
Междувременно, външният министър на Сърбия-Черна гора Горан Свиланович предупреди за опасността страната да попадне в международна изолация, ако не подобри сътрудничеството си с трибунала на ООН за военни престъпления.
В коментар за местен вестник той заяви, че Белград рискува да не получи така необходимата финансова помощ от САЩ и Европа.
Междувременно, напускащият поста си президент Воислав Кощуница разкритикува остро трибунала на ООН, обвинявайки го в дестабилизация на страната.
В събота той се обяви за прехвърлянето на всички случаи за военни престъпления от Хага към местните съдилища.
Екип от хърватски и американски професионални военни инструктори се разполага в Афганистан, за да обучава афганистанската армия.
Хърватски войник получава инструктаж по време на съвместно учение на хърватската армия и Националната гвардия на Минесота.
След седмици съвместна подготовка в хърватски военни бази група от 12 хърватски и 12 американски военни инструктори беше разположена в Афганистан, където ще обучава националната армия.
Групата ще бъде базирана в Мазар-и-Шариф в северната част на страната и ще бъде под командването на хърватския майор Иван Галович, военен от кариерата.
Ние напълно осъзнаваме рисковете и нашата отговорност.
"Затова тренирахме толкова много, защото искаме да сведем риска до минимум", заяви Галович на пресконференция в Гашинци преди заминаването на екипа.
Той заяви, че членовете на екипа искат да допринесат за мира и сигурността в Афганистан, като помагат на своите афганистански колеги, които имат нужда от допълнително обучение и стратегия.
Всичките 12 членове на хърватската част от Оперативния екип за съгласуване на инструктажа (ОЕСИ) са натрупали своя военен опит през конфликта от 90-те години на ХХ век в Хърватия.
Повечето от тях вече са служили в Афганистан, затова познават страната добре.
Хърватските войници, които се присъединиха към мисията ИСАФ в Афганистан, се обучаваха основно в Германия - това е първият път, когато те се обучават у дома.
Американската част от екипа е част от Националната гвардия на Армията на Минесота и е натрупала опита си в Ирак, Афганистан и Косово.
Те са тренирали с месеци в Хърватия и са инструктирали хърватските си колеги.
В края на февруари групата проведе ситуационно учение, при което бе симулирана бойна ситуация.
На учението присъстваха генерал-лейтенант Младен Круляц, командващ на хърватската армия, както и полковникът от американската армия Чарлз Дейвис, ръководител на военната делегация на департамента за сътрудничество в областта на отбраната на САЩ в Хърватия.
Круляц определи учението като връх в сътрудничеството между хърватската армия и Националната гвардия на Армията на Минесота и добави, че очаква съвместната мисия в Афганистан да бъде успешна.
Хърватия, която е нов член на НАТО, участва в ИСАФ в Афганистан от 2001 г.
През последните осем години в Афганистан са служили 530 хърватски войници.
Това е първият път обаче, когато те ще служат там в съвместна мисия с американски войници.
Федералният министър по човешките права Расим Ляич, който е и председател на националния съвет за връзки с Трибунала на ООН, каза в Буяновац в понеделник (20 март), че очаква по-голям натиск от страна на Трибунала за предаването на останалите обвиняеми.
Той отбеляза, че след самоубийството на бившия лидер на хърватските сърби Милан Бабич и смъртта на Слободан Милошевич единственият останал важен обвиняем в Хага е хърватинът Анте Готовина.
Информационната агенция "Бета" съобщи в понеделник, че сръбски съд спира наказателното дело срещу Милошевич във връзка с убийството през 2000 г. на бившия сръбски президент Иван Стамболич.
Според прокурорите той е бил отвлечен от служители на тайната полиция - т. нар. "Червени барети" - по заповед на Милошевич, докато е тичал за здраве в белградски парк.
Прокуратурата повдигна в четвъртък (29 юли) обвинения срещу бивш сръбски полицай за престъпления срещу цивилни граждани, включително деца, по време на конфликта от 1992-1995 г. в Сараево.
Сръпко Пастивук, на 47 г., бе арестуван на 13 юли в североизточния град Биелина.
Той е заподозрян в участие в нападения през май и юни 1992 г. срещу цивилни граждани, включително малолетни, завършили със смърт и тежки телесни повреди.
Той е обвинен и в незаконно държане в плен на мюсюлмански цивилни, които по-късно са били откарани в лагери и центрове за задържане.
Турското правителство реши в понеделник (24 февруари) да позволи на САЩ използването на територията на страната при евентуална кампания против Ирак.
Външният министър Яшар Якъш заяви, че гласуването в парламента за ратифициране на решението може да се проведе още във вторник.
Местните медии съобщиха, че между членовете на кабинета са възникнали разногласия във връзка с това решение.
Лидерът на управляващата партия Реджеп Тайип Ердоган потвърди, че неговата Партия на справедливостта и развитието ще остави своите депутати да гласуват по лично усмотрение.
Междувременно, президентът на САЩ Джордж Буш определи Ерик Еделман за посланик в Турция.
Еделман е съветник на вицепрезидента Дик Чейни по въпросите на националната сигурност.
Той е бил посланик във Финландия и е заемал висши длъжности в американските посолства в Прага и Москва.
Военен парад и авиошоу бяха проведени в Солун във вторник (28 октомври) по повод националния празник, чрез който се отбеляза отказът на Гърция да се предаде пред фашистка Италия през 1940 и освобождението на Солун от отоманците през 1912 г.
В своето обръщение към нацията премиерът Костас Симитис заяви, че Гърция е достатъчно силна, за да приеме нови исторически предизвикателства като просперитетът и сигурността в Европа.
От своя страна военният министър Янос Папандониу пое ангажимент да продължи с модернизацията на въоръжените сили.
Конференция по планиране на военното учение "Съвместно усилие 2006" се проведе в Загреб във вторник (24 януари).
Присъстваха 250 представители от 42 страни и членки на НАТО.
Срещата бе проведена под егидата на Европейското командване на САЩ и генералния щаб на хърватската армия.
Ежегодното учение на НАТО-ПзМ ще се проведе в Германия през май.
Загребската окръжна прокуратура внесе в сряда (9 май) нов обвинителен акт за военни престъпления срещу депутата Бранимир Главаш след продължило близо година разследване.
Главаш е обвинен във връзка с убийството на двама цивилни етнически сърби и в изтезаване на други в източния град Осиек през 1991 г.
По това време той е бил общински секретар по отбраната в Осиек и командир на местна хърватска военизирана формация.
Това е вторият обвинителен акт срещу Главаш, който вече е подсъдим в Окръжния съд в Осиек по дело за убийството на десет цивилни етнически сърби в района през 1991 г.
Хърватската държавна прокуратура обяви в сряда, че от 1991 г. са били проведени разследвания срещу 3 666 души.
В 98,3 % от случаите обвиненията са били свързани с участие в агресията срещу Хърватия, докато 1,7 % са разследвания срещу служители на хърватските въоръжени сили.
Също в сряда солунски съд одобри екстрадицията на хърватския сърбин и член на военизиран отряд Ернест Раджен от Гърция в Хърватия, където той е обвинен в убийствата през 1991 г. на повече от 40 хърватски цивилни граждани в Скабърня.
Най-високопоставените турски военни трябва да се съберат в сряда (1 август) за ежегодната среща на Висшия военен съвет (ВВС).
Председател на четиридневната среща ще бъде премиерът Реджеп Тайип Ердоган.
Основен акцент в дневния ред се очаква да бъдат повишенията в чин и пенсионирането на генерали и полковници.
Срещата ще се състои скоро след победата на управляващата Партия на справедливостта и развитието (ПСР) на парламентарните избори.
Партията обеща да смени диктуваната от военните конституция на страната от 1982 г. с гражданска.
Очакваните промени включват вземането на решения от ВВС за повишаване в чин, пенсиониране и отстраняване на офицери въз основа на съдебни решения.
В понеделник (21 декември) Съдът на БиХ осъди двама босненски сърби за военни престъпления, извършени срещу босненски цивилни граждани в областта Калиновик по време на конфликта от 1992-1995 г.
Ратко Бундало беше осъден на 19 години затвор, а Неджо Зеляя получи 15 години.
Те бяха признати за виновни в преследвания, убийство и изтезания на мюсюлмани в периода от април 1992 до март 1993 г.
Трети подсъдим - Джорджислав Аскраба - беше оправдан поради липса на доказателства.
В четвъртък (7 октомври) държавната прокуратура в Сараево повдигна обвинения срещу четирима настоящи босненски сръбски полицейски служители за масови убийства, задържания и изтезания на мюсюлмани в източната част на БиХ по време на конфликта от 1992-1995 г.
Милан Перич, на 49 г., Спасое Додер, на 49 г., Предраг Терзич, на 41 г., и Александър Церовина, на 39 г., са заподозрени във военни престъпления, извършени близо до източния град Калиновик.
Полицията е арестувала босненски сърбин, заподозрян в извършването на военни престъпления и геноцид срещу мюсюлмани по време на клането в Сребреница през 1995 г., съобщи прокуратурата в сряда (4 март).
Според краткото изявление Държавната агенция за разследване и охрана (ДАРО) е арестувала Желко Иванович в Пале и го е предала на прокуратурата за военни престъпления.
Бившият президент Миомир Булатович се появи в съда в Подгорица в понеделник (27 септември), за да свидетелства в процеса срещу девет души, обвинени в незаконно депортиране на цивилни бошнаци от Черна гора през 1992 г.
Фактически обаче той не даде показания, тъй като съдът отхвърли искането му да използва държавни тайни, за да защити политиката, упражнявана през 90-те години на 20-и век.
По този начин беше отложено даването на показания от негова страна.
Девет бивши полицейски служители са обвинени в престъпления срещу цивилни граждани за това, че са предали 79 бошнаци на босненските сърби.
Повечето от мюсюлманите, които избягаха в Черна гора по време на конфликта от 1992-1995 г., загинаха в ръцете на сърбите.
Булатович беше заявил, че депортиранията не са били резултат от държавната политика.
Двама от членовете на тристранното председателство на БиХ предупредиха в четвъртък (26 февруари) Сърбия, че ще вземат мерки в отговор на издадените от Белград в сряда заповеди за арест на 19 бивши босненски държавни служители.
Те са обвинени в извършване на военни престъпления срещу бивши офицери на Югославската народна армия в Сараево.
Хърватският член на председателство на БиХ Желко Комшич каза, че Сърбия няма правна юрисдикция да се занимава с това и с други подобни дела.
"Ходът показва, че двете страни имат различно разбиране за добросъседските отношения", каза той.
Комшич призова също правителството да предприеме съответните контрамерки срещу "страните, които се месят във вътрешните работи на БиХ".
Той предложи "реципрочни мерки" срещу сръбски граждани за престъпления, извършени по време на босненския конфликт от 1992-1995 г.
Мюсюлманският член на председателство на БиХ, Харис Силайджич, повика на разговор сръбския посланик в Сараево Груица Сапасоевич и настоя за обяснение на хода на Белград.
Педесет и шестгодишният Расим Делич, бивш командващ на босненско-мюсюлманската армия между 1993 и 1995 г., ще се предаде на Трибунала на ООН в понеделник (28 февруари).
В телевизионо изявление той посочи, че е решил да отпътува за Хага веднага щом е разбрал, че срещу него е повдигнато обвинение за зверствата, извършени срещу сърби от подразделение чуждестранни ислямски бойци, наречено Ел Муджахид.
Понастоящем той е съветник на мюсюлманския член на президенството на БиХ.
Също в понеделник започнаха двудневни преговори в Неум между основните политически партии в БиХ.
Босненската партия за БиХ реши да не участва в тях, заявявайки, че дневният ред е твърде противоречив.
Началник-щабовете на армиите на страните от Югоизточна Европа се договориха в сряда (18 април) в Солун да засилят военното сътрудничество между своите институции като средство за укрепване на взаимното доверие и регионалната сигурност.
Срещата на високо равнище е първа по рода си.
Присъстваха и високопоставени представители на ЕС и НАТО.
Участниците решиха да се сформират сили със специално предназначение, за да се отработят конкретни форми на сътрудничество в различни области.
Етническият сърбин Горан Павич, който бе арестуван на канадско-американската граница по обвинения в извършване на военни престъпления в родната си Хърватия между 1991 и 1992 г., ще остане в затвора в САЩ, докато бъде изслушан в заседание на 4 декември, реши детройтски съд във вторник (13 ноември).
Павич бе арестуван миналата сряда, след като името му бе открито в списъка на Интерпол на сърби, издирвани за военни престъпления в Хърватия.
САЩ искат да екстрадират Павич, но неговия адвокат заяви, че делото попада извън юрисдицията на федералния съд.
Той оспорва също така валидността на договора за екстрадиране.
В петък (14 август) двама бивши членове на Армията на Република Сръбска (РС) - Миладин Тривич и Слободан Баич - бяха осъдени съответно на 15 и на осем години затвор за военни престъпления.
През 1993 г. техни жертви са били цивилни бошнаци от Баня Лукя.
Трети бивш член на армията на РС - Синиша Милоевич - бе обвинен за същите престъпления, но в момента се укрива.
В понеделник (7 юли) министърът на отбраната Желика Антунович се срещна с новия посланик на САЩ Ралф Франк.
Антунович след това каза, че двустранното военно сътрудничество се развива добре въпреки преустановяването на американската военна помощ за неговата страна.
Хърватия бе една от държавите, които отказаха да подпишат двустранни споразумения за имунитет със САЩ, като по този начин се лишиха от американска военна помощ считано от 1 юли.
Председателят на парламента Златко Томчич се срещна с висши представители в Лондон в понеделник, от които потърси подкрепа за хърватското Споразумение за стабилизиране и асоцииране с ЕС.
Британският парламент отказа да го ратифицира през октомври, когато Загреб не предприе съответни стъпки, произтичащи от обвинението на Трибунала на ООН за военни престъпления срещу вече покойния генерал Янко Бобетко.
Началникът на генералния щаб генерал Илкер Башбуг каза в понеделник (22 юни), че единственото решение в борбата срещу терористичната Кюрдска работническа партия (ПКК) е тя да бъде разтурена и накарана да сложи оръжие.
"Докато ПКК продължава въоръжената борба, е погрешно да се мисли, че единствено икономическите, социалните и културните мерки ще доведат до решение", каза Башбуг пред присъстващите на семинар в Истанбул.
С това той даде отговор на обявените неотдавна планове на правителството да търси мирно решение на проточилия се десетилетия кюрдски въпрос чрез разширяване на социалните и културни права на кюрдското малцинство.
Башбуг призова също така членките на НАТО да преодолеят своите различия и да възприемат обща позиция срещу тероризма.
"Този проблем може да бъде решен само с колективните усилия на всички държави и по-специално на страните, членки на НАТО", подчерта той.
Повече от 180 представители на страните, членки на НАТО и ЕС, държавите от "Партньорство за мир" и програмите от Средиземноморския диалог участват в двудневния семинар на тема "Пътят на коприната".
Албания, Босна и Херцеговина и Черна гора изпратиха своите началник-щабове за участие в събитието.
Разследващ съдия ще изслуша следващата седмица Бранимир Главаш, независим депутат в парламента, чийто имунитет бе свален преди няколко седмици, както и Крунослав Фехир , също заподозрян във военни престъпления.
Според съобщението от съда във вторник (23 май), изслушванията са насрочени за 1 и 2 юни, съответно за Главаш и Фехир.
Прокурорите ги обвиняват в извършването на престъпления срещу етнически сръбски цивилни лица в Осиек през 1991 г.
Община Генерал Янкович се подготвя за завеждане на съдебен иск срещу сръбската държава за военни престъпления.
Местните власти одобриха инициативата в четвъртък (27 януари) и бе създадена комисия за събиране на доказателства и водене на процеса.
Все още не е ясно какъв период ще обхваща съдебният иск, но най-вероятно той ще се съсредоточи върху последното десетилетие от сръбския режим в Косово, от 1989 г. до края на войната през 1999 г.
Генерал Янкович е малка община в Източно Косово, близо до границата с Македония.
Съдебният иск ще включва престъпления срещу цивилното население, извършени от сръбската полиция, армия и полувоенни формирования.
Процесът срещу лидера на Сръбската радикална партия Воислав Шешел, обвинен във военни престъпления срещу хървати и босненски мюсюлмани през 90-те години на ХХ век, ще започне на 7 ноември, обяви Трибуналът на ООН във вторник (18 септември).
Процесът ще започне с встъпителни речи на прокурорите, последвани от встъпителни изказвания на Шешел на следващия ден.
Той се предаде на Трибунала в Хага през февруари 2003 г., но блокира съдебните процедури миналата година, като обяви гладна стачка, докато трибуналът не се съгласи да му разреши да се защитава сам в съда.
Във вторник (20 март) съд отхвърли искането на Загреб за екстрадиране на хърватския сърбин Милан Шпанович, който бе осъден задочно за военни престъпления през 1995 г. и получи присъда от 20 години затвор в Хърватия.
Прокурорите заявиха, че той е бил член на сръбски военизиран отряд, който е разрушил хърватска църква и е извършил престъпления срещу хърватски цивилни граждани в община Глина през 1991 г.
Шпанович живее в графство Съри от 1998 г., но бе арестуван в началото на тази година въз основа на международна заповед.
Съдия Тимъти Уъркман постанови, че предполагаемите престъпления са станали преди много време и че има съмнения дали Шпанович ще получи справедлив повторен процес в Хърватия.
Сърбия и Черна гора обещава да подобри сътрудничеството си с Трибунала на ООН за военните престъпления, каза посланикът на Белград в ООН Деян Шахович.
На сесията на Общото събрание на ООН в четвъртък (9 октомври), той заяви, че правителството ще продължи да ускорява процеса и че вече е направило съответните законови промени, особено по отношение на екстрадирането на обвиняеми.
Шахович даде висока оценка на идеята за приключване на всички обвинения до края на следващата година и особено на онези, свързани с бивши членове на АОК.
Италианска военна делегация, водена от началник-щаба на армията, генерал-лейтенант Винченцо Кампорини от военновъздушните сили на Италия, посети в петък (28 март) БиХ, където се срещна с колегата си генерал Сифет Поджич.
След като направиха преглед на перспективите за сътрудничество, двете страни се споразумяха, че офицери на БиХ могат да преминат обучение в Италия за мироопазващи действия.
Италия се съгласи също да помогне с изпита за владеене на английски език, което може да се окаже от полза за усилията за членство в НАТО.
След разговори между албански и румънски военни представители бе подписано споразумение за разширяване на двустранното сътрудничество в областта на отбраната, се казва в съобщения в печата.
Румънската делегация посети Тирана миналата седмица.
По време на разговорите е била обсъдена обмяната на опит между армиите на двете страни.
Номинираният за министър на отбраната Борис Тадич заяви в неделя (16 март), че след встъпването си в длъжност ще предприеме реформи в националната армия.
Демократическата партия номинира Тадич за новия федерален пост на извънредна сесия.
Като приоритети той посочи промени в състава и веригата на командването.
По отношение на последното, той заяви че възнамерява да изпрати до Министерството на отбраната доклад за военните щабове, а министерството от своя страна ще бъде отговорно пред парламента и Висшия съвет за отбрана.
Той добави, че въпросът за командването не е добре дефиниран в съответния раздел от конституцията и тя трябва да се коригира.
Трето писмо, изпратено до гражданските прокурори, работещи по т.нар. дело "Ергенекон", покачи напрежението.
С появяването във вторник (17 ноември) на подробности от писмото - изпратено миналата неделя - обществеността научи още за предполагаемите планове за унищожаване на управляващата Партия на справедливостта и развитието.
Неназованият военен офицер е приложил и компактдиск с 590 папки с конфиденциални военни документи.
Писмото е било изпратено до президента Адбула Гюл, министър-председателя Реджеп Тайип Ердоган, лидера на основната опозиционна Републиканска народна партия Дениз Байкал и лидера на Партията на националистическото движение Девлет Бахчели.
Смята се, че предишните писма, изпратени през октомври до прокурорите, работещи по делото "Ергенекон", са били от военен, който е различен от автора на последното писмо.
Човекът, който е командвал охраната в босненско-сръбския лагер във Фоча по време на конфликта през 1992-1995 г., се предаде на Трибунала за военните престъпления в петък (15 август).
Митар Рашевич отговаряше за 37 пазачи в ареста, където над 1000 мюсюлмани и хървати са били държани в нечовешки условия по време на войната.
Според обвинителния акт побоите и убийствата са били разпространена практика в лагера.
Срещу Рашевич са повдигнати обвинения по седем пункта за престъпления срещу човечеството, пет пункта за нарушения на законите и обичаите на войната и шест пункта за неспазване на Женевската конвенция.
Той трябва да се яви пред съда в понеделник.
Съд в БиХ е повдигнал обвинения срещу бившия босненски военнослужещ Фарук Пърчич за военни престъпления, извършени срещу цивилни граждани в град Тузла, съобщиха медиите в четвъртък (12 февруари).
Според обвинението Пърчич е участвал в незаконното задържане в плен на сръбски цивилни граждани и е наредил или пряко е участвал в изтезания и нехуманни действия срещу цивилни.
Предполагаемите военни престъпления са били извършени в периода от юни до октомври 1992 г., когато Пърчич е командвал инженерна войскова част.
Специалният прокурор на Сърбия по военни престъпления Владимир Вукчевич заяви във вторник (4 юли), че очаква прокурорите от Трибунала на ООН да обжалват издадената миналата седмица присъда от три години лишаване от свобода срещу бившия босненски военен командир Насер Орич.
Вукчевич разкритикува снизходителната присъда, заявявайки, че Орич е осъден за едни от най-тежките престъпления - военни престъпления - във връзка с убийства и нечовешко отношение на сръбски военнопленници в Сребреница през 1992-1993 г.
Орич се завърна в Сараево след присъдата, тъй като вече бе прекарал три години в затвора в Хага.
Камарата за военни престъпления на съда на БиХ осъди в петък (23 май) Желко Лелек, бивш босненски сръбски полицай на 13 години затвор.
Съдът го призна за виновен за преследване и измъчване на босненски мюсюлмани в град Вишеград и за изнасилване на мюсюлманки в началото на 1990-те години.
Трибуналът на ООН за военни престъпления в ХАГА (МНТБЮ) временно освободи в четвъртък двама босненски сърби и един косовски журналист.
Радивое Милетич, бивш високопоставен босненски сръбски военен командир и Любомир Боровчанин, бивш заместник-командир в Министерството на вътрешните работи на Република Сръбска (РС) получиха разрешение да прекарат от 26 до 30 май в РС.
Съдът ще изслуша първия свидетел на защитата на 2 юни.
МНТБЮ също така освободи временно Батон Хаджиу, известен косовски журналист.
Той е обвинен заради обида към съда в статия, която е написал през декември и в която е обявил самоличността на защитен свидетел, който е дал показания срещу бившия премиер Рамуш Харадинай.
Хаджиу не се е признал за виновен в началото на седмицата.
В четвъртък (31 май) началникът на Генералния щаб Яшяр Буюканът повтори, че армията е готова да навлезе в Северен Ирак и очаква само писмени заповеди от правителството.
Войските вече се съсредоточават за провеждане на трансгранична операция срещу членове на терористичната Кюрдска работническа партия.
Медиите съобщават, че изявленията на Буюканът имат за цел да окажат натиск върху правителството да предприеме действия, а не да продължи преговорите по дипломатическите канали.
Съдът за военни престъпления на страната осъди в четвъртък (19 февруари) бивш босненски сръбски полицай на осем години затвор за престъпления срещу човечеството.
Той призна Миодраг Никачевич за виновен в изнасилването на две жени и незаконното задържане на босненски мюсюлмани в източния град Фоча по време на конфликта от 1992-1995 г.
Той е помогнал също така на други двама босненски сръбски офицери да отвлекат и задържат незаконно цивилен мюсюлманин в местен затвор.
Босненските сърби по-късно убили цивилния на неизвестно място.
Съобщава се, че бившият шеф на сръбската Държавна сигурност Йовица Станишич е заминал за Хага в сряда (11 юни), за да се изправи пред съда по обвинения във военни престъпления.
Трибуналът на ООН предяви обвинения на 1 май към него и Франко Симатович, бивш командир на отряд за специални операции.
Симатович бе прехвърлен в Хага на 30 май, а предаването на Станишич бе отложено по здравословни причини.
След хирургическа намеса миналата седмица състоянието му бе определено като достатъчно стабилно за транспортиране със самолет до Холандия.
В други новини, белградското радио Б92 съобщи, че бившият югопрезидент Зоран Лилич е също в Хага, където ще даде показания срещу Слободан Милошевич.
Във вторник (12 февруари) служители на Държавната агенция за разследване и охрана арестуваха мъж, идентифициран с инициалите "МН", по подозрения в престъпления срещу човечеството, извършени във Фоча по време на конфликта от 1992-1995 г.
Местните медии го идентифицират като Миодраг Никачевич, служител от отдел "Безопасност на транспорта" в Центъра за обществена безопасност във Фоча.
Според съобщенията Никачевич е бил командир на 50-членна част през 90-те години на ХХ век.
Прокуратурата на БиХ предложи награда от 50 000 евро за информация във връзка с обира на летището на Сараево.
През декември четирима души в полицейски униформи изчезнаха с 1,3 милиона евро.
Прокуратурата заяви, че наградата е предоставена от международна застрахователна компания, която е собственик на откраднатите пари.
Външният министър на Сърбия-Черна Гора даде висока оценка в неделя (21 септември) на усилията на правителството за по-цялостното сътрудничество с Трибунала на ООН за военните престъпления.
Според него сътрудничеството вече не е политически въпрос, тъй като правителството е демонстрирало политическата си воля и прави всичко възможно за изправяне на всички обвиняеми пред съда.
Той добави, че сегашните власти работят за облекчаване на задачата на следващите правителства.
Запитан относно усилията за залавяне на Радован Караджич и Ратко Младич, обвиняемите на челно място в списъка на издирваните от Трибунала на ООН, министърът отказа да даде подробности.
Местен съд осъди трима души по обвинения във военни престъпления, извършени в Медак, Хърватия, през септември 1991 г.
Четвърти обвиняем беше оправдан.
Милорад Лазич и Никола Коневич получиха в сряда (23 юни) по три години затвор.
Мирко Марунич беше осъден на две години зад решетките, а Перица Джакович беше освободен.
Процесът започна през ноември.
Босненски сърбин, издирван от властите в Република Сръбска (РС) за военни престъпления срещу цивилни граждани, бе арестуван в Грузия.
Представителят на Министерството на правосъдието на БиХ Юсуф Халилагич заяви в събота (30 януари), че Саша Липовац, на 40 г., е в следствения арест и предстои да бъде екстрадиран.
Върховният съд на РС издаде заповед за арест на Липовац през 2008 г., след като той не се яви в съда по дело за военни престъпления срещу бошнаци, извършени в с. Лисковац по време на босненския конфликт от 1992-1995 г.
Министърът по човешките права на Сърбия-Черна Гора Расим Ляич каза в понеделник (29 март), че обвиненият във военни престъпления сръбски генерал Сретен Лукич, който претърпя операция по-рано същия ден, може да замине за Хага до дни.
Ляич обаче посочи също така, че Белград иска Лукич да остане в страната до началото на процеса срещу него в Трибунала на ООН за военни престъпления.
Ляич, който е и председател на Федералния съвет за сътрудничество с Трибунала, каза, че темпът на възстановяване на Лукич ще определи датата на неговото отпътуване.
Ляич призова още един обвиняем пред Трибунала, генерал Небойша Павкович, да се предаде доброволно, подчертавайки, че отказът на Павкович да се предаде накърнява интересите на нацията.
Павкович се издирва за разпит и в Сърбия във връзка със смъртта на бившия сръбски президент Иван Стамболич и с опита за убийство на опозиционния лидер Вук Драшкович.
В понеделник (4 юни) в Трибунала на ООН за военни престъпления в Хага бившият босненски сръбски генерал Здравко Толимир, смятан за близък помощник на укриващия се Ратко Младич, отказа да пледира по обвиненията в геноцид.
Толимир каза на съдията, че неговото арестуване и екстрадирането му в Хага са незаконни, тъй като при прехвърлянето му от Сърбия в Босна и Херцеговина не е присъствал адвокат.
Сърбия твърди, че всъщност той е бил задържан в Република Сръбска.
Толимир посочи също, че ще се представлява сам на процеса в Трибунала.
Сръбският политик-националист Воислав Шешел пледира невинен във вторник (25 март) по 14 точки от обвиненията в престъпления срещу човечеството и нарушаване законите и обичаите на войната, свързани с извършените от неговите доброволци жестокости в БиХ, Хърватска и Войводина между 1991 и 1995 г.
Шешел, който е и юрист, отказа да наеме защитник или да приеме назначен от съда адвокат.
В други новини, процесът срещу Слободан Милошевич бе отложен до четвъртък поради оспорване на предписаните му лекарства.
Милошевич отказа да ги взема по съвет на личния си лекар от Белград.
Съдът осъди в четвъртък (28 февруари) на лишаване от свобода двама бивши служители от лагера в гр. Фоча за малтретиране и изтезаване на близо 700 пленници между 1992 г. и 1994 г.
Митар Рашевич получи осем и половина години затвор, а Саво Тодович бе осъден на 12 години за военни престъпления, извършени в лагера.
Времето, прекарано в затвора до момента, значително ще намали срока на присъдите им.
В четвъртък Серж Брамерц, новият главен прокурор на Трибунала на ООН за военни престъпления в Хага, се срещна в Загреб с хърватския министър на правосъдието Ана Ловрин.
Брамерц заяви, че Трибуналът разглежда сътрудничеството с Хърватия като успешно и пълно.
Сърбин, издирван за военни престъпления, бе ранен, а съпругата му бе убита при завързалата се престрелка с войници от ЕС в Рогатица в четвъртък (5 януари).
Според изявление на ЕУФОР 47-годишният Драгомир Абазович е открил огън по войниците, които идвали да го арестуват по силата на заповед за арест, издадена през 1999 г. от съд в Сараево.
Предполага се, че след престрелката заподозреният е решил да се самоубие, когато е разбрал, че не може да избяга.
В момента той е в критично състояние в болница.
12-годишният син на заподозрения също е бил тежко ранен по време на инцидента.
Съдебният процес за военни престъпления срещу хърватските генерали в оставка Рахим Адеми и Мирко Норац, който започна в Загреб в понеделник, ще бъде тест за готовността на страната, кандидат за ЕС, да се присъедини към 27-членния блок.
Бившият хърватски генерал Мирко Норац се яви пред загребския съд в понеделник (18 юни) по първото прехвърлено в Хърватия дело от Трибунала на ООН за военни престъпления в Хага.
При засилени мерки за сигурност в Загреб в понеделник (18 юни) започна важно съдебно дело за военни престъпления срещу двама бивши хърватски висши офицери, обвинени в зверства срещу етнически сърби по време на военна операция през 1993 г.
Делото срещу генералите в оставка Рахим Адеми и Мирко Норац е първото дело, прехвърлено от Международния наказателен съд за бивша Югославия (МНСБЮ) на хърватската съдебна власт.
Съдебният процес, който се очаква да продължи около година, ще бъде тест за готовността на страната да се присъедини към ЕС, смятат наблюдатели.
По време на първото съдебно заседание в Загребския окръжен съд прокурорите прочетоха обвинителния акт, след което генералите заявиха, че са невинни по всички обвинения.
Зверствата, в които са обвинени Адеми и Норац, са били извършени по време на операция, проведена от хърватската армия през септември 1993 г. в опит да си възвърне контрола върху района около село Медак в Централна Хърватия, който по онова време е бил контролиран от самопровъзгласилата се Република Сръбска Краина.
Прокурорите са подвели двамата генерали под отговорност за убийството на 28 цивилни и петима военнопленници от части под тяхно командване, като ги обвиняват също, че не са предотвратили изтезаването на някои от жертвите и унищожаването на тяхната собственост.
Адеми, 53-годишен етнически албанец, е бил по това време изпълняващ длъжността командващ на военния окръг Госпич в Южна Хърватия.
Той се предаде на Хагския трибунал през 2001 г. и бе временно освободен година по-късно до започването на процеса.
Норац, на 39 г., е бил командир на 9-а Гвардейска моторизирана бригада на Хърватската армия по време на събитията, отразени в обвинителния акт.
Понастоящем той излежава 12-годишна присъда, издадена от хърватски съд през 2003 г. за убийството на около 50 сръбски цивилни в района на Госпич през 1991 г.
След девет съдебни заседания делото ще бъде прекъснато за лятна ваканция около средата на юли.
Общо около 200 души вероятно ще бъдат призовани на свидетелската скамейка от септември нататък.
Прокурорите, които се очаква да представят много доказателства, възнамеряват да призоват 137 свидетеля, включително 34 със защитена самоличност.
Според хърватските медии в списъка на свидетелите на защитата фигурират около 100 души.
Ако бъдат признати за виновни, Адеми и Норац може да получат по 20 години затвор.
Предвид надеждите на Хърватия да стане член на ЕС преди края на десетилетието международната общност ще наблюдава много внимателно как съдебната власт в страната се справя с най-важното си дело за военни престъпления досега.
Делото ще бъде "важен елемент от оценката на равнището на демокрация в Хърватия" и тест за това дали "хърватската съдебна власт е станала професионална и деполитизирана", е заявил пред репортери в понеделник Иво Йосипович, професор от юридическия факултет на Загребския университет, цитиран от италианската информационна агенция АКИ.
Междувременно в доклада си пред Съвета за сигурност на ООН главният прокурор на МНСБЮ Карла дел Понте намекна в понеделник, че ОССЕ би трябвало да наблюдава съдилищата на Балканите и особено в Хърватия, в които се провеждат процеси за военни престъпления,.
Главният окръжен прокурор на Вуковар Божидар Пилич потвърди в събота (13 май), че са били повдигнати обвинения срещу 52-ма души, заподозрени в извършване на военни престъпления срещу цивилни граждани на територията на окръга през 1991-1992 г.
Той не предостави подробности.
Според местните медии обаче обвиняемите са сърби, заподозрени в престъпления срещу хърватски цивилни в Берк и Сотин.
Бранимир Главаш, депутатът, чийто имунитет бе свален миналата седмица, за да може да бъде разследван за предполагаеми военни престъпления, заяви пред полицията, че получава заплахи по мобилния си телефон.
Прокурорите го обвиняват в престъпления срещу етнически сръбски цивилни граждани в Осиек през 1991 г.
Шест военни кораба на НАТО със 700 моряци на борда пуснаха котва в черногорските пристанища Бар и Котор в сряда (27 октомври).
Те са били поканени от министъра на отбраната на Сърбия и Черна гора Първослав Давинич в контекста на текущите усилия за подобряване на сътрудничеството с aлианса и засилване на обмена на оперативен опит.
Корабите принадлежат на Холандия, Турция, Великобритания и Испания.
Лидери от Сърбия и босненската сръбска автономна област Република Сръбска (РС) проведоха във вторник (21 март) разговори за сътрудничеството с Трибунала на ООН за военни престъпления.
Расте натиска върху двете правителства преди крайния срок, поставен от ЕС за предаването на главните укриващи се обвиняеми във военни престъпления.
В срещата участваха президентът на РС Драган Чавич, сръбският президент Борис Тадич и сръбският премиер Воислав Кощуница.
Сърбия е подложена на растящ натиск да залови Ратко Младич, а РС и Черна гора трябва да открият Радован Караджич.
Полицията съобщи в събота (27 декември), че е арестувала двама босненски мюсюлмани, заподозрени в измъчването и убийството на сръбски цивилни лица и военнопленници по време на конфликта през 1992-1995 г.
Сюлейман Бербич и Камил Билич са били задържани в петък в село Вечичи в северната част на страната близо до град Котор Варош.
Бившите членове на босненската армия са заподозрени в измъчването на сръбски цивилни лица и войници, заяви съдия Желимир Лепир.
Те също са заподозрени във връзка със смъртта на двама сръбски военнопленници.
Военните престъпления са били извършени във Вечичи между юли и октомври 1992 г.
Държавният секретар в румънското МО Джордж Кристиан Майор заяви във вторник (30 март), че румънски и американски представители ще проведат подробни разговори през следващите месеци по възможното разполагане на американски бази в страната.
Той потвърди готовността на Румъния да приеме такива бази, особено сега когато страната е станала пълноправен член на НАТО.
Майор допълни, че Румъния е изцяло ангажирана с участие в операциите на НАТО в Афганистан и Балканите.
Съединените щати ще обсъдят с Турция инвестирането на няколкостотин милиона долара във военните бази, които могат да се използват за война срещу Ирак, каза заместник-министърът на отбраната на САЩ Пол Волфовиц след разговори с официални лица в Анкара.
Съединените щати ще обсъдят с Турция модернизирането на военните бази, които биха могли да се използват в случай на война срещу Ирак, каза заместник-министърът на отбраната на САЩ Пол Волфовиц в сряда (4 декември), след двудневни разговори с официални лица в Анкара.
"Говорим евентуално за около десетки милиони, вероятно няколкостотин милиона долара инвестиции в някои от съоръженията, които бихме могли да използваме", каза Волфовиц.
Той обърна внимание, че не е постигнато официално споразумение и че САЩ не са отправили конкретно запитване, но се надява разговорите да преминат "сравнително бързо" към "следващото ниво на дискусии и решения".
"Аз съм уверен, че в действителност ние ще имаме значителна подкрепа от турска страна... в каква степен точно, ще установим в близките дни", каза Волфовиц.
Неговото изявление последва появилите се различни реакции от Анкара.
Във вторник, часове след като турският външен министър Яшар Якиш заяви, че Турция е готова да предостави достъп до военните си бази в близост до границата с Ирак, неговото министерство излезе с изявление, че Якиш само е разглеждал "евентуални възможности".
Турският министър-председател Абдула Гюл заяви, че правителството не е достигнало до окончателно политическо решение и че всяко споразумение за подкрепа на действия срещу Ирак трябва да бъде одобрено от парламента.
Междувременно, Волфовиц съобщи, че американският президент Джордж У. Буш е поканил лидера на управляващата в Турция Партия на справедливостта и развитието (ПСР), Реджеп Тайип Ердоган, на разговори във Вашингтон.
Според източници от ПСР предложените разговори ще се състоят на 10 декември.
Ердоган ще бъде първият лидер на ПСР, посетил Вашингтон след идването на партията на власт миналия месец.
"Има много въпроси за обсъждане с Ердоган", каза Волфовиц.
"Ние искаме да продължим не само разговорите за военните планове, но и политическите разговори на по-високо ниво за Ирак".
Вашингтон изрази отново подкрепата си за намеренията на Турция за присъединяване към ЕС.
Преди пристигането си в Анкара, Волфовиц направи изявление в Лондон, в което настоя Съюзът да отвори вратите си за Турция, която иска да получи конкретна дата за започване на преговорите за присъединяване.
Макар да нарече това европейски въпрос, той заяви, че ще бъде немислимо Турция да бъде оставена извън Съюза.
В сряда Якиш заяви, че Турция няма да приеме решение, според което ЕС да започне период на наблюдение, преди да е определила конкретна дата за преговорите.
Той добави, че Турция вече е изпълнила повече условия за започване на преговорите, отколкото някои от сегашните страни-кандидатки.
Във връзка с това, на 9 декември Ердоган ще посети Дания, за да ускори определянето на дата.
Министърът на отбраната Джефри Хун се срещна в четвъртък (10 юли) с албанския си колега Пандели Майко, който го информира за резултатите от реформата на армията в Албания.
Двамата министри също обсъдиха пътищата за разширяване на военното сътрудничество, в това число засилване на британско военно присъствие в Албания.
В понеделник (7 април) пред Съда на БиХ бившият босненски сръбски полицейски началник Винко Кондич не се призна за виновен по обвиненията в геноцид и други военни престъпления.
Прокуратурата твърди, че Кондич, началник на полицията в град Ключ, е разпоредил задържането и изтезанията на най-малко 30 хървати, бежанци от войната.
Той носи също така командна отговорност за арестуването на 1 161 босненци през 1992 г., които са били изпратени в затворнически лагери, както и за убийството на 219 други босненци през същата година.
Неговото дело е едно от прехвърлените от Трибунала на ООН за военни престъпления за разглеждане от съдебната система на БиХ.
Американският специален пратеник по въпросите на военните престъпления Клинт Уилямсън каза, че сътрудничеството на Хърватия с Международния наказателен съд за бивша Югославия е добър пример за Сърбия и за другите страни в региона.
По време на среща с президента Стипе Месич в Загреб в понеделник (31 юли) Уилямсън похвали хърватските власти за куража, с който са се справили с оставащите въпроси, свързани с Трибунала на ООН, и особено със случая с основния обвиняем Анте Готовина.
Пратеникът на САЩ е на регионална обиколка, която включва посещения в Белград, Сараево и Баня Лука.
Един сърбин е бил арестуван от Имиграционната служба на САЩ при влизането му в Съединените щати от Канада в петък (9 ноември), съобщи полицията.
Горан Павич, на 42 г., е бил включен в списъка на Интерпол на заподозрените лица, издирвани за извършване на военни престъпления в Хърватия.
Той се е преселил в Канада преди около 10 години и е работел като шофьор на камион за далечни превози.
Хърватската прокуратура заяви, че той е бил член на сръбските милиции, които са тероризирали жителите на село Сотин в Източна Хърватия като част от по-широка кампания за етническо прочистване в края на 1991 и началото на 1992 г.
Югославските власти отправиха искане Трибуналът на ООН в Хага да се заеме с процеса срещу хърватските граждани, обвинени в извършването на военни престъпления срещу сърби в придобилия скандална слава военен лагер "Лора".
Молбата беше отправена в четвъртък (5 декември), седмица след като съдът в Сплит оправда обвиняемите.
Окръжният съд в Загреб изслуша показанията на свидетел, който се намира под защита, в сряда (20 юли) по дело за военни престъпления, извършени през 1991 г. срещу сръбски цивилни лица в Осийек.
Началникът на следствения отдел към съда Ратко Сцекич потвърди, че е бил проведен разпит, но отказа да даде подробности.
Според съобщения в медиите, свидетелят е местен полицай, който е видял убийствата на цивилни лица, нареждане за които е било получено от тогавашния началник са службата за национална отбрана в Осийек, Бранимир Главас.
Понастоящем депутат в парламента, Главас отрече по националната телевизия тази седмица всякакво участие в убийствата.
Македонската армия провежда реформи за намаляване числеността на военнослужещите в мирно време от 16 000 на 12 800.
Македония също ще се освободи от своите танкове T-55 и ще замени изтребителите си Сухой с транспортни и бойни хеликоптери през следващите няколко години.
Македонската армия (АРМ) обяви, че започва реформи за съкращаване на активно служещите от 16 000 на 12 800 души и на запасните военни от 60 000 на 48 000.
Това са само част от мерките, представени в проекта на тазгодишната Програма за действие за членство в НАТО.
Бюджетът на АРМ за следващата година ще бъде 110 млн. евро - с 16 млн. по-малко в сравнение с тази година.
Намаленият бюджет се базира на прогнози за навлизане на Македония във фаза на стабилност.
Намаляването на разходите ще бъде постигнато чрез съкращаване на офицерския състав и реорганизация в армията за доближаване до изискванията на страните-членки на НАТО.
По предварителни данни броят на офицерите ще бъде намален със 700 души.
През следващите пет години ще бъдат закрити също и 950 работни места за цивилни.
Според сегашните планове броят на професионално заетите ще достигне 37,6 процента до 2007 г.
Планът за действие за членство в НАТО включва мерки, които ще допринесат за ефективен граждански контрол над въоръжените сили и за преобразуването на армията в напълно съответстваща на стандартите на НАТО.
Говорителят на Министерството на отбраната Мариян Гюровски заяви, че АРМ постепенно ще се освободи от танковете си T-55, като ги замени с по-усъвършенстваните T-72.
Тази година Македония получи 30 танка T-72.
През 1999 г. България предостави безвъзмездно на македонската армия 98 танка T-55.
Съществуват планове Македония да извади от употреба четирите си изтребителя Сухой Су-25 и да ги замени с транспортни и бойни хеликоптери.
Тази замяна няма да доведе до намалена бойна оперативност.
Сухой ще бъдат използвани до 2004 г.
До 2005 г. задачата по охрана на македонските граници ще бъде прехвърлена на полицията и в резултат граничният отряд на АРМ ще бъде разформирован.
Македония иска също да допринесе за борбата с тероризма.
Говорителят на АРМ майор Зоран Секуловски заяви, че Скопие ще предостави за натовската програма "Партньорство за мир" моторизирана пехотна част, санитарна дивизия и инженерен взвод.
В момента Македония води преговори с българския контингент в Афганистан за изпращането на допълнително подразделение за тази операция.
Двама офицери от АРМ вече са в Афганистан.
Британски военнослужещи конфискуваха 27 кг хероин на стойност над 12 млн. долара в първия ден от операция срещу престъпността в Босна и Херцеговина (БиХ).
Използвайки тактика, усъвършенствана в Северна Ирландия и Ирак, екипът обгради автомобил, спрял на пътно заграждение близо до мост, свързващ БиХ и Черна гора.
Шофьорът се предаде и бе отведен с хеликоптер.
С наближаването на десетгодишнината от Дейтънското мирно споразумение Русия - като една от страните гаранти за прилагане на споразумението - ще предложи Службата на върховния представител да бъде преобразувана в Служба на ЕС в БиХ.
Руският зам.-министър на външните работи Владимир Чижов обсъди идята в четвъртък по време на среща с председателя на председателството на БиХ Борислав Паравац в Сараево.
Сърбия-Черна гора постигна конкретни резултати в стремежа си да реформира системата на отбраната на страната.
Срокът на военната служба, както и на цивилната служба, бе намален, за да се снижат разходите.
Много агенции бяха консолидирани и поставени под контрола на Министерството на отбраната.
Излишно военно имущество се разпродава.
Бе създадена законодателна рамка за реформата, чиято главна цел е да се създаде модерна, професионална армия, която да допринесе за регионалната стабилност и за международните мироопазващи мисии.
В същото време съобщенията, че военни са участвали в укриването на издирвани военнопрестъпници хвърлиха сянка върху усилията за провеждане на реформата.
Министерството на отбраната се стреми да изгради система, която да бъде поставена под пълен граждански и демократичен контрол, която е осъществима, интегрирана в евроатлантическите структури и е способна да допринесе за регионалната стабилност.
Макар че среща значителна трудности, Сърбия-Черна гора може да се похвали с конкретни резултати в реформирането на системата на отбраната.
През октомври 2005 г. Министерският съвет прие законодателни мерки, с които се намалява военната служба от 9 на 6 месеца, а цивилната - от 13 на 9 месеца.
Междувременно въоръжените сили на Сърбия-Черна гора изпълняват мироопазващи функции в Бурунди, Конго, Кот д'Ивоар и Либерия, като скоро се очаква да поемат нови мисии.
Със съкращаването на срока на службата ще се намалят разходите, които са един от най-важните проблеми, които армията трябва да реши.
Разбира се, ефектът е доста драматичен.
Тъй като новите правила се прилагат ретроактивно, около една трета от военнослужещитие изведнъж се оказа, че трябва да напуснат армията.
През ноември 2005 г., след първите съкращения, страната се оказа с едва 8000 обучени военнослужещи.
Може би това е шокова терапия, но няма друг избор предвид на тежкото финансово положение, в което се намират военните.
Освен недостига на приходи, на Сърбия-Черна гора й предстои тежката задача да изгради система на отбраната, която да бъде под пълен граждански и демократичен контрол.
През последните години, твърденията, че някои военни среди оказват подкрепа на издирвани военнопрестъпници, повдигнаха въпроса дали политическите институции на страната имат достатъчно власт над или дори пълна информация за действията на въоръжените сили.
Кабинетът на министър-председателя Войслав Кощуница наскоро призна, че може би военнослужещи са помагали на обвинения във военни престъпления Ратко Младич да се укрива от правосъдието.
В злополучния инцидент от 2004 г. бяха застреляни двама войници на пост при мистериозни обстоятелства и както се твърди, поради това, че се знаели за присъствието на важен военнопрестъпник във военната база.
Сърбия-Черна гора ще трябва да реши подобни проблеми, ако желае да постигне целта си и да се интегрира в евроатлантическите структури.
Тя трябва да покаже, че изгражда професионални, добре обучени, гъвкави военни сили, отговорни пред цивилните власти, спазващи върховенството на закона и способни да дадат своя принос за стабилността в региона.
Новият директор на Фонда за реформата на системата на отбраната, Обрен Йоксимович ще трябва да осигури финансирането, необходимо за осъществяването на реформата.
В това отношение са направени някои важни стъпки.
Те включват създаването на Център за мироопазващи операции, прехвърлянето на военната съдебна система към гражданските съдилища, реорганизация на Министерството на отбраната и преструктурирането на излишни военни агенции - например Службата за разузнаване и Службата за сигурност бяха трансформирани в Агенция за военно разузнаване и Агенция за военна сигурност, като и двете бяха поставени под управлението на Министерството на отбраната.
Някои военни училища бяха закрити и бе създадена единна Военна академия.
Друга промяна е назначаването на нов директор на Фонда за реформа в системата на отбраната.
На 17 януари Изпълнителният съвет на Сърбия-Черна гора определи за поста Обрен Йоксимович, високопоставен представител на Демократическата партия на Сърбия и министър на здравеопазването в правителството на Зоран Джинджич.
Той смени Владан Зивулович.
Създаден по инициатива на Висшия съвет за отбрана през юни 2004 г., Фондът има задачата да осигури финансови средства за планираните реформи в системата на отбраната.
В изявление, направено след назначаването му, Йоксимович обеща да помогне на армията на Сърбия-Черна гора да продължи напред по пътя на реформите.
Една от задачите на Йоксимович е да осигури средствата, необходими за осъществяването на програмата за реформи.
Един от начинита за това е да се разпродаде ненужната военна собственост.
Получени са различни оценки за пазарната й цена, която според предишния директор Зивулович е около 1 милиард евро.
Фондът има общо 512 военни съоръжения в Сърбия, включително казарми, щабове на командването, хотели, военни летища и бензиностанции.
Той вече продаде десет военни обекта в Черна гора за 15 милиона евро, като тези средства сега са под контрола на Министерството на финансите.
Националната стратегия за отбраната бе приета от федералния парламент на 18 ноември 2004 г.
Заедно с Основните насоки за организацията на армията на Сърбия-Черна гора, тя определя основните цели на реформата в отбраната, а именно създаването на ефективна и икономически стабилна система на отбраната и професионална, модернизирана, екипирана и обучена армия.
На 4 април 2005 г. Министерството на отбраната разработи и актуализира тези цели в Бяла книга, поставяйки целта да се увеличи способността за съвместни действия с оглед колективната сигурност на Сърбия-Черна гора, като същевременно се увеличи отговорността и прозрачността.
В момента освен традиционните задължения, армията поема и роля в две други области: рисковете за вътрешната сигурност и мироопазващи мисии.
На 11 август 2003 г. Министерският съвет на Сърбия-Черна гора одобри участието на военнослужещи от Министерството на отбраната и въоръжениете сили на Сърбия-Черна гора в мироопазващи операции и мисии на ООН.
На заседание, проведено на 8 октомври 2003 г., Висшият съвет за отбрана одобри участието в подобни мисии.
Страната има сега мироопазващи сили в четири страни, като в скоро време те ще станат шест.
През януари 2006 г. бе одобрено участието на военнослужещи от армията на Сърбия-Черна гора в Многонационалната мироопазваща операция на ООН в Судан и в Операцията за защита на мира на Международните сили за сигурност в Афганистан.
В понеделник (31 март) двама босненски хървати бяха осъдени за военни престъпления, извършени по време на етническото прочистване на Мостар от мюсюлманското му население през 1993 г.
Младен Налетилич и Винко Мартинович бяха признати за виновни по няколко точки за убийство, преследване, мъчение и принудителен труд.
56-годишният Налетилич бе осъден на 20 години затвор, а 39-годишният Мартинович на 18 години.
Части под тяхно командване са задържали мюсюлмани в Мостар и са ги завели в затворнически лагер, където са били малтретирани.
В сряда (29 април) съд осъди на седем години затвор бившия член на "Армията за освобождение на Косово" Гелош Красничи за взимане на заложници при втория съдебен процес за военни престъпления, проведен от ЮЛЕКС в Косово.
Съдиите снеха обвиненията в убийство срещу него.
Полицията арестува Красничи миналия май по обвинения в отвличане, грабеж и убийство на полицейския служител Пашке Лули.
Прокуратурата твърдеше, че Красничи и три неидентифицирани заподозрени лица са нахлули в дома на Лули и са му заповядали да ги придружи.
Оттогава никой не е виждал Лули.
Международното военно учение "Дакия 2003" по инициатива на НАТО и "Партньорство за мир" ще се проведе от 6 октомври до 10 октомври в Питещ, Румъния.
Очаква се учението да допринесе за по-добро обучение на личния състав, отговарящ за ликвидирането на последиците от терористични нападения.
Ще се включат военнослужещи и наблюдатели от страни членки и партньори на НАТО.
Въоръжените сили на БиХ и ЕУФОР подписаха споразумение в петък (16 декември) за сътрудничество в областта на дейностите, свързани с обезвреждането на мини през 2006 г.
Споразумението предвижда обезвреждането на 2 милиона квадратни метра през следващата година или с 40 процента повече в сравнение с 2005 г.
Ръководителят на правителствената дирекция за интеграция с ЕС на БиХ заяви, че проект на стратегията за процеса ще бъде представен на Министерския съвет на БиХ веднага след новогодишните празници.
Говорейки пред репортери след приключването на публичния дебат за стратегията, Осман Топкаджич заяви, че всички предложения, направени по време на дискусиите, проведени в Мостар, Баня Лука, Бръчко и Сараево, ще бъдат включени.
Процесът за военни престъпления срещу политика Бранимир Главаш продължи във вторник (4 декември).
Главаш заяви, че ако е искал да скрие факти за убийствата на цивилни, той би могъл да го направи.
Той добави, че ако защитата на своя град и народ е военно престъпление, той е готов да приеме да бъде наречен военнопрестъпник.
Главаш и други шестима обвиняеми са обвинени във военни престъпления, извършени в източната хърватска област Осиек през 1991 г., включително изтезания и убийство на около дузина цивилни етнически сърби.
Когато във вторник започна частта от процеса, посветена на защитата, той отрече всички повдигнати срещу него обвинения, включително и това за сформирането на военизирана част.
Той каза, че по време на предполагаемите престъпления не е "командвал каквато и да било част".
Вместо това той обвини председателя на парламента Владимир Шекс, който е ръководел "кризисния щаб" в Осиек по това време.
Главаш, който бе преизбран за депутат в парламента на 25 ноември, е първият хърватски политик, преследван за военни престъпления.
След приключването на Студената война, много бивши служещи в Българските въоръжени сили останаха без работа и се вляха в големия поток от безработни в страната.
Нов проект помага сега на бившите военнослужещи да преминат към граждански професии.
Георги Червеняков има военна квалификация, но - както при много други български военнослужещи - неговата военна кариера е минало.
Понастоящем, Червеняков е в бизнеса с отглеждане на лечебни растения.
Той получи 14 000 евро по Специалната програма за присъединяване в областта на земеделието и селските райони към ЕС.
Той е избрал да отглежда лавандула в един пустеещ земен участък в гр. Елена, северна България.
Бившият сержант също така е и председател на новоучредената асоциация на производителите на етерични и други лечебни растения.
Въпреки че армията загуби един способен командир, групата на бизнесмените се сдоби с обещаващ предприемач.
Както и при другите бивши комунистически държави, България наследи от периода на студената война военно общество с огромна армия и апарат на държавна сигурност.
Поради това, преходът към демокрация беше белязан от значително съкращаване на униформения персонал.
През 2000 г. броят на сухопътните сили беше намален с 49 процента.
Уволняването на военнослужещите увеличи безработицата, което се превърна в главен проблем за страната.
За да се справи, местната неправителствена организация - Фондацията ресурсен център (ФРЦ) - осъществява, в близко сътрудничество с Министерството на отбраната, специална програма, предназначена да координира усилията на страната и на неправителствените организации, които да подпомогнат успешната преквалификация на съкратените военнослужещи.
Тя е отворила много центрове за преквалификация и временни офиси в 141 града в България.
Центровете са били посетени от 12 225 военнослужещи и техните семейства и ФРЦ е организирала 132 центъра за мотивация, посетени от над 3 000 участника.
Нейните специалисти предлагат професионална ориентация и квалификация и правни консултации, в допълнение към информацията за свободните работни места.
В резултат, 61 процента от регистрираните бивши военнослужещи са започнали работа, а много от тях са започнали самостоятелен бизнес.
Друг аспект на това сътрудничество между държавния и частния сектор е споразумението, подписано между ФРЦ и Министерството на отбраната за преструктуриране на военната база.
Този проект, който ще преустрои базите в близост до четири български общини в земеделски центрове, получи одобрението на НАТО и сега е в етап на набиране на средства.
Когато бъде осъществен, проектът ще осигури както временни, така и постоянни работни места за освободените от армията.
Това, което стартира като обещаващ български проект, получи масова международна подкрепа.
На конференцията за Програми за преустройство в централна и източна Европа през април 2001 г. проектът беше оценен като уникален.
По искане на Пакта за стабилност и с подкрепата на НАТО, ФРЦ оказва съдействие на Югославия и Хърватска, а отскоро Босна и Херцеговина също ще изпълнява подобни програми.
Финансовият министър Младжан Динкич обяви в петък (23 юни), че военният бюджет на страната ще нарасне от следващата година.
Разходите за сръбските въоръжени сили ще бъдат увеличени от сегашните 1,9 % от БВП на 2,4 % от БВП за подпомагане на модернизацията на армията и трансформирането й в професионална военна сила, по думите на Динкич.
Междувременно в четвъртък два американска самолета Ф-16 кацнаха на сръбското военно летище Батайница - събитие, което се разглежда като историческо в двустранното военно сътрудничество.
По-нататъшно разширяване на връзките ще бъде обсъждано по време на предстоящото посещение на сръбска делегация в Пентагона.
Парламентът реши да изпрати отряд от 63-ма командоси, който да се присъедини към мироподдържащата мисия на ООН в Чад, предадоха медиите в четвъртък (9 април).
Министерството на отбраната заяви, че албанската част ще отговаря за сигурността в квартирата на ООН в столицата на Чад, Нджамена.
Отрядът ще бъде изпратен на шестмесечна мисия.
Желко Комшич, хърватски член на тристранното председателство на БиХ, заяви в петък (22 май), че е поискал от държавния прокурор да внесе обвинение за военни престъпления срещу бившите югославски президенти Добрица Кошич и Зоран Лилич.
Комшич заяви, че Кошич и Лилич, които бяха югославски президенти съответно от 1992 до 1993 и от 1993 до 1997 г. са знаели за всички действия, предприети от югославските въоръжени сили по време на босненския конфликт през 1992-1995 г.
Комшич каза, че искането му е отговор на хода на Сърбия да внесе обвинения и да издаде заповеди за арестуването на 19 бивши босненски официални представители.
Те са обвинени в това, че носят отговорност за нападението през 1992 г. срещу югославски военнен конвой в Сараево, при което са били убити 40 сръбски войници.
Турските и гръцките въоръжени сили имат силно желание да преодолеят напрежението във връзка със спорното въздушно пространство и да заздравят връзките помежду си, каза в четвъртък (19 април) турският началник на генералния щаб генерал Яшар Буюканът в края на своята двудневна визита в Гърция.
Той добави, че единственият начин за решаване на висящите въпроси би бил да се създаде климат на доверие и стабилност.
Миналата година гръцки и турски военен изтребител се сблъскаха над Егейско море, при което гръцкият пилот загина.
По рано през седмицата Буюканът предложи да се сложи край на въоръжените военни полети над Егейско море.
Турският министър-председател Реджеп Тайип Ердоган каза, че управляващата Партия на справедливостта и развитието ще изненада обществеността със своя кандидат за президент, който ще бъде обявен следващата седмица.
Анализаторите заключават, че това означава, че Ердоган няма да се кандидатира, тъй като той е смятан за фаворит за номинацията.
България ще запази присъствието на войските си в Ирак докогато е необходимо, заяви външният министър Соломон Паси по време на посещение във Варшава в четвъртък (13 май).
Президентът Георги Първанов вече бе потвърдил своя ангажимент по време на посещението си при военнослужещите в Ирак през април.
Към настоящия момент България има 440 военнослужещи в Кербала.
Комитетът на министрите на Съвета на Европа излезе с изявление в четвъртък, в което изразява "дълбока загриженост" от смъртните присъди, издадени на петте български медицински сестри в Либия миналата седмица.
Комитетът поиска незабавно преразглеждане на присъдите.
Кипърските гърци Лозиос Афксентиу и Янакис Мацис, които бяха арестувани в събота (12 март) за незаконно проникване във военна зона в северната част на острова, бяха освободени в понеделник, след като бяха глобени от военния съд там.
Всеки от тях беше осъден да заплати 907 евро за навлизане в зоната без разрешение от турските военни.
Двама полски депутати в Европейския парламент бяха също арестувани в събота, но по-късно бяха освободени.
Групата е навлязла в района, за да посети разрушени православни църкви, намиращи се там.
Албанският министър на отбраната Арбен Имами направи в понеделник (3 май) изненадващо посещение в Херат, Афганистан, където се срещна с албански военнослужещи.
Албания участва в операциите в страната от 2007 г. и понастоящем има 225 военнослужещи, разположени там.
Управляващият ЮНМИК Михаел Щайнер одобри в четвъртък (17 април) резолюция, с която обявява Албанската национална армия (АНА) за терористична организация.
В резултат, всеки член на АНА ще бъде считан за престъпник.
Мярката бе наложена след експлозията в края на миналата седмица, която разруши железопътния мост, свързващ области, населени предимно със сърби, със територията на Сърбия.
АНА пое отговорността за взрива, при който бяха убити двама от нейните членове.
В други новини, сръбското правителство заяви в четвъртък, че предложеният от Щайнер план за прехвърляне на част от пълномощията на ЮНМИК към косовските институции няма да допринесе за стабилността в провинцията.
Белград отново призовава първо да бъдат разрешени наболелите въпроси, включително завръщането на бежанците и осигуряването сигурността за сърбите.
Според плана на ООН, който вероятно ще бъде одобрен до края на годината, към институциите на провинцията ще бъдат прехвърлени функциите на административното управление.
ООН ще запази контрола си над по-важните области като сигурността, правораздаването и външните отношения.
Доброволното предаване напоследък на важни обвиняеми от Сърбия, Косово и Босна и Херцеговина показва, че международният натиск дава резултати.
Председателят на трибунала на ООН Теодор Мерон каза това в петък (11 март).
Десет заподозрени са се предали на съда на ООН от януари насам, с което общият брой на подсъдимите в Хага достигна 70 души.
Тези предавания засилиха очакванията, че такива главни обвиняеми като Радован Караджич и Ратко Младич скоро ще бъдат също в ареста, каза Мерон.
Междувременно в Страсбург председателят на Парламентарната асамблея на Съвета на Европа (ПАСЕ) Рене ван дер Линден заяви, че вълната от предавания на заподозрените говори за промяна на досегашния "обструкционистичен и политизиран" подход на някои правителства към сътрудничество по военните престъпления.
Посланикът на Албания в Холандия Роланд Бимо и секретарят на Хагския трибунал за военни престъпления Ханс Холтиус, подписаха документ в петък (19 септември), според който осъдени за военни престъпления ще могат да излежават присъдите си в албански затвори.
Албания е 17-тата страна, която подписа подобно споразумение с Трибунала.
Другите са Италия, Финландия, Норвегия, Швеция, Австрия, Франция, Испания, Германия, Дания, Великобритания, Белгия, Украйна, Португалия, Естония, Словакия и Полша.
Миле Драгич, директор на компанията за производство на военно оборудване, замесена в скандала с държавните поръчки, ще бъде задържан за срок от един месец, каза Бранислав Тодич, съдия-следовател към Белградския окръжен съд.
Драгич и трима армейски офицери ще останат в ареста, а четвърти офицер бе освободен, след като бе разпитан, каза Тодич в сряда (21 септември).
Причината е скандален договор за доставки на стойност 300 млн. евро, който доведе до оставката на фердералния министър на отбраната Първослав Давинич и до обтягане на отношенията между Белград и Подгорица.
Правителството ще продължи с армейските реформи и с освобождаването през тази година на 4 886 души, работещи в отбранителния сектор, заяви в неделя (7 ноември) помощник-военният министър Желико Горшич.Сред освободените ще има както кадрови военни, така и цивилни служители.
Горшич допълни, че до този момент през тази година министерството е освободило 3 089 военнослужещи от активна служба.
Целта на продължаващата реформа е да се изгради една по-млада, по-добре подготвена и по-добре образована армия.
Няколко арести на лица, заподозрени във военни престъпления, подсказват, че политическият климат в държавите от бивша Югославия може би се е променил.
След като обстоятелствата започнаха да се обръщат срещу тях, лицата, които все още се укриват, вероятно рано или късно ще бъдат изправени пред Трибунала на ООН.
Извършените наскоро арести на няколко известни лица, заподозрени в извършване на военни престъпления, са знак не само за това, че Международният наказателен трибунал за бивша Югославия (МНТБЮ) може би ще приключи своято работа след пет години, но и за това, че политическите тенденции в региона са претърпели промяна и че правосъдието ще възтържествува независимо от етническата принадлежност на заподозрените.
Адвокат, представител на НПО, което подкрепя МНТБЮ, каза, че докато се водят разговори за закриване на Трибунала до 2008 година, арестите илюстрират променящата се политическа атмосфера в Сърбия-Черна Гора.
"Настъпиха промени при политиците и на политическата сцена в страната, както и в готовността да се сътрудничи по-активно с Трибунала - достъп до архиви, указания към свидетели да дават показания, изпращане на повече обвиняеми в Хага", посочи юридическият съветник на Коалицията за международно правосъдие Юдит Армата.
На 5 април хърватските власти арестуваха заподозрения босненски хърватин Ивица Раич, който бе обвинен за избиването през октомври 1993 година на цивилни мюсюлмани в Централна Босна и Херцеговина (БиХ).
Около седмица по-късно силите на НАТО арестуваха бившия командващ на босненската армия Насер Орич и го прехвърлиха в Хага.
Орич бе обвинен във военни престъпления срещу сръбски цивилни около Сребреница през 1992 и 1993 година.
Арестът му породи спорове, тъй като Радован Караджич и Ратко Младич - босненско-сръбски лидери, обвинени в убийството на 8,000 цивилни мюсюлмани в Сребреница през 1995 година - все още се укриват.
Карлос Йордан, съветник към Трибунала в Хага от Колежа Хамилтън в САЩ, посочи обаче, че арестът подчертава безпристрастието на съда.
"Ако той е извършил или е наредил други да извършат военни престъпления, той трябва да бъде изправен пред съда, а трибуналът ще реши дали е виновен", каза Йордан.
Той допълни, че някои от известните заподозрени в БиХ представляват сега бреме за националистическите политически партии, на които някога са служели.
"Някои от тези "едри риби" са заплаха за способността на тези партии да се реформират и да привлекат ново поколение от избиратели, които ще гласуват в зависимост от способността на националистическите лидери да им осигурят важни социални придобивки, да създават работни места, да се справят с корупцията и т.н.", изтъкна той.
[Заподозрените] са част от мафиотични организации и те извличат печалби от черните пазари, които трябва да бъдат изкоренени, ако БиХ иска да реформира своята икономика и да привлече необходимите инвестиции.
Предприетите действия в съседна Сърбия - включително разпитите на бившия министър на правосъдието на Република Сръбска и близък съратник на Караджич Момчило Мандич и гласуването заедно с Черна Гора за засилване на сътрудничеството с Трибунала - бяха изненада за мнозина, които предричаха края на това сътрудничество след убийството през март на Зоран Джинджич, премиерът-реформатор на Сърбия.
Армата каза, че тези действия, чистките при военните и инициативата на Върховния представител за БиХ Пати Ашдаун за пресичане на мрежите за подкрепа на Караджич означават, че и двамата бегълци ще бъдат в крайна сметка изправени пред Трибунала.
"Това, което виждаме при Ашдаун, е истинска решимост да се направи нещо", посочи тя.
И други фактори в международната общност осъзнават, че закриването на МНТБЮ без тук да бъдат изправени Караджич и Младич би било в известен смисъл равносилно на поражение.
Председателят на Съвета на началник-щабовете на въоръжените сили на САЩ похвали Турция и отрече, че Съединените щати планират да използват турската територия за придвижване на бойни оръжия от Ирак.
Заман, Defpro.
Американският адмирал Майкъл Мълън призова Турция да подкрепи санкциите на ООН срещу Иран.
Американският адмирал Майк Мълън, председател на Съвета на началник-щабовете, призова Турция в събота (4 септември) да се присъедини към усилията, целящи да попречат на Иран да придобие ядрено оръжие.
Той похвали страната за ролята й в региона и в ръководените от НАТО мисии.
Най-високопоставеният официален военен представител на въоръжените сили на САЩ пристигна на официално посещение в Анкара в петък, около три месеца след отрицателния вот на Турция за четвъртия кръг от санкции на ООН срещу ислямската република в началото на юни.
Мълън, който също е и висш военен съветник на американския президент Барак Обама, подчерта, че целта на посещенинето му не е да оспорва хода на Турция.
"Не дойдох тук, за да оспорвам или по някакъв начин да оборвам решението на Турция да не подкрепи санкциите на ООН срещу Иран", каза той на пресконференция в Анкара в събота.
Отбелязвам с благодарност заявеното намерение на вашето правителство да наложи тези санкции.
Съединените щати споделят целта да попречат на Иран да постигне капацитет за производство на ядрено оръжие, така че и двете страни трябва да положат всички възможни усилия, "за да гарантират, че това няма да се случи", добави Мълън.
Една от целите на посещението на адмирала е да се срещне с генерал Ишък Кошанер, който пое поста на новначалник на Генералния щаб на Турция на 27 август.
Той каза, че е дошъл в Анкара както за да поздрави лично своя колега, така и за да потвърди военната ангажираност на САЩ да засили своите "вече близки работни взаимоотношения" с турските въоръжени сили.
"Исках също така да му благодаря за лидерската роля на Турция в региона", добави Мълън и похвали страната за участието й в ръководени от НАТО мисии, като тези в Косово, Босна и Херцеговина и Афганистан.
Афганистан се състои от 1 700 души, участва в осигуряване на обучение на полицаи и кадри за преустройството там и понастоящем отговаря за Международните сили за поддържане на сигурността (ИСАФ) в района около Кабул.
Мълън каза, че тя трябва да удължи периода на командването си, който изтича през октомври.
Бихме искали да видим Турция да успее във всички тези свои усилия, тъй като те са толкова важни в Афганистан и също поради критичния момент, в който се намираме точно сега в Афганистан.
Мълън също проведе разговори с министъра на отбраната на Турция Вежди Гьонюл в петък и с премиера Реджеп Тайип Ердоган на следващия ден, но и от двете страни не бяха направени изявления след срещите.
Пред репортери на пресконференцията в събота в Анкара, Мълен отрече спекулациите в медиите, че целта на посещението му е да преговаря за оттегляне на тежко оборудване и оръжия от Ирак през територията на Турция.
Вашингтон няма такива намерения, каза Мълън.
"Ние не транспортираме оръжия през Турция и нямаме намерение да го правим и в бъдеще", отбеляза той.
Съобщения или предположения за обратното просто са фалшиви и абсолютно необосновани.
Мълън започна посещението си само дни след като президентът Обама обяви края на бойната мисия на САЩ в Ирак.
Той каза пред репортери, че 38 000 военни машини и повече от 2 милиона други съоръжения вече са напуснали Ирак "тихо и без инциденти".
"Разбира се, никакви военни съоръжения и военнослужещи не са минали през Турция", каза Мълън.
Вашингтон и Багдад се споразумяха, че последните американски войници ще напуснат Ирак до края на 2011 г., обясни той.
"Оттеглили сме почти 100 000 военнослужещи според сегашното споразумение; ще направим същото през следващите 15 или 16 месеца", каза Мълън.
"Не са взети никакви решения как ще стане това", добави той и отбеляза, че всякакви дискусии за бъдещото стратегическо партньорство между двете страни ще започнат веднага щом започне да действа ново иракско правителство.
В НАТО се водят разговори за възможното включване на Турция в планирания ракетен щит над Южна Европа, целящ противопоставянето на възможни заплахи от страни като Иран, каза Мълън.
"Страните членки на НАТО смятат, че ракетна защитна архитектура е много важен компонент, който трябва да бъде изграден и да се развива с времето", каза Мълън.
Водят се дискусии с няколко страни членки на НАТО за включването на Турция, България и Румъния по отношение на части от тази ... ракетна защитна архитектура и за това дали страните биха подкрепили инсталирането...
Тези дискусии продължават.
В понеделник (21 юни) прокуратурата в Загреб повдигна обвинения срещу седем бивши военнослужещи за военни престъпления срещу босненски сръбски войници през 1995 г. в Босна и Херцеговина (БиХ).
Твърди се, че седемте души са участвали в убийството на шестима войници в района на Млинище по заповед на техния командир Иван Кораде.
Съдът обаче реши да освободи подсъдимите от ареста, където те са задържани от октомври 2009 г.
Хиляди бивши военни от Сърбия-Черна гора са изправени пред предизвикателството да се адаптират към цивилната икономика, която може и да няма нужда от техните специализирани умения.
Нова програма за обучение ще бъде стартирана за подпомагане на техния преход.
Тази година армията на Сърбия-Черна гора ще освободи 9300 военнослужещи.
Този брой се очаква да нарасне на между 20000 и 25000 през следващите пет години.
Нов център за обучение в Сърбия-Черна Гора за преквалифициране на бивши военни предстои да бъде открит след няколко месеца, което би дало на освободените военни шанс да придобият умения, които биха им позволили да си намерят работа в гражданските институции и компании.
Разположен в Ниш, центърът се финансира изцяло от Холандия, която отпуска цели 700 000 евро.
Холандското правителство разглежда Балканите, и по-специално Сърбия-Черна гора, като регион от особен приоритет, заявява холандският военен аташе Ян ван ден Елсен.
Мирът е много важен за всеки.
"Балканите са част от Европа и ние не искаме да повторим това, което се случи преди десет години", заявява той.
Бившите военни от цялата страна ще могат да се запишат в квалификационните курсове по промишлен мениджмънт, информационни системи, защита на околната среда и други предмети.
Тази година ще бъдат предложени два курса на обучение.
Питаме промишлеността какви са проблемите й.
"След това, от тези проблеми създаваме проектни задачи и поставяме тези задачи на офицерите, но и определяме по един наставник на всеки офицер, който ще го подпомага по време на обучението с оглед изпълнението на проектната задача, като той трябва с тази проектна задача да се свърже с потенциален работодател и да му каже, виж, аз имам познания, които да ти помогнат да си решиш проблемите", казва мениджърът на центъра Мирослав Траянович.
Тази година армията на Сърибя-Чрена Гора ще освободи 9300 дши.
Тази бройка вероятно ще нарасне до между 20000 и 25000 до 2010 г.
Много от наскоро уволнилите се служители ще се изправят пред предизвикателства, тъй като специализираните познания, получени във военните училища, могат да се окажат неприложими в цивилния живот.
Един човек, който разбира ситуацията добре, е лейтенант Слободан Тадич, шеф на директората по човешки ресурси.
"Аз съм квалифициран артилерийски офицер и имам много колеги, които са получили сходна подготовка - тези хора трябва да получат равни възможности", каза Тадич.
Военните ръководители признават, че е важно да се подходи към решаването на този растящ проблем.
С помощта на дарения военното министерство е създало собствена програма за обучение с цел да оказва и в бъдеще помощ на освободените служещи при техния преход.
Ирак.
Още двама служители ще изпълняват функциите си в Централното командване на САЩ в Тампа, Флорида.
"Току-що се завърнах от Ирак ,където македонските военни стоят рамо до рамо с американсите и коалиционните сили с цел да се изгради свободен Ирак", каза американският министър на отбраната Доналд Ръмсфелд.
Нов контингент македонски войници замина за Ирак на 8 юни,за да вземе участие в операцията Иракска свобода.
Тяхното отпътуване се състоя ден след като парламентът прие решение, което позволи на 33-ма представители на специалните сили, един високопоставен офицер за свръзка и един служител по логистиката да започнат своята шестмесечна мисия в Ирак.
Освен това, един високопоставен военен и един офицер за свръзка започнаха едногодишна мисия в Централното командване на САЩ в Тампа, Флорида.
Военнослужещите, изпратени в Ирак, ще помогнат за гарантиране на стабилността и подкрепата за оперативните бази на коалицията там, като ще бъдат под командването на Върховното командване на САЩ.
САЩ финансират транспортирането, храната и настаняването, както и спешната медицинска помощ, докато Македония покрива другите разходи.
Военният екип премина специална подготовка, за да може да действа в съответствие с поставените задачи.
Македонските военни взеха за пръв път участие в операция Иракска свобода през юни 2003 г. и оттогава досега се ротират на шест месеца.
Всеки македонски контингент е съставен от представители на специалните сили и от офицери за свръзка.
Мисията в Ирак е само един пример за участие на македонски военни в международни мироподдържащи операции и във войната срещу тероризма.
Македонските войници вземат участие в силите ISAF в Афганистан в рамките на мисията пос надслов Трайна свобода.
Тези военнослужещи действат в рамките на НАТО под командването на германски контингент.
По време на посещението на македонския премиер Владо Бучковски в Германия на 9 и 10 юни представители на МО дадоха висока оценка за участието на македонските военни.
"Македонските военнослужещи, които участват в мироподдържащите мисии в Афганистан, показват добри резултати и са истинска гордост за Република Македония, действайки и работейки като воини от своята родина, сякаш тя е член на НАТО", съобщи Македонската информационна агенция, цитирайки Валтер Кобо, парламентарен държавен секретар на германското МО.
По време на визита през септември в Македония американският министър на отбраната Доналд Ръмсфелд лично награди трима македонски войници."Току-що се завърнах от Ирак, където македонските военни стоят рамо до рамо с американските и коалиционните сили с цел да се изгради свободен Ирак", каза Доналд Ръмсфелд.
Шестима членове на Кюрдската работническа партия (ПКК) се предадоха на армията в Югоизточна Турция, според съобщение на канцеларията на губернатора на Сирнак от неделя (22 октомври).
Според съобщенията и шестимата са заявили, че са напуснали терористичната организация и че военните се отнасят добре с тях.
Междувременно властите съобщиха в неделя, че двама души, заподозрени в сърудничество с ПКК, са били задържани в областта Догубаязит.
Турската полиция и митническите власти задържаха пратка с голямо количество хероин, предназначен за Западна Европа.
Според високопоставен представител на митниците служителите са намерили 208,6 кг хероин, скрит в камион, изчакващ да се качи на ферибот за Италия миналата седмица.
Стойността на наркотика на черния пазар се оценява на 5,4 млн. евро.
Арестувани са шофьорът и още петима души.
В неделя (22 октомври) в Плитвице, Хърватия, започна тридневна среща на началник-щабовете на армиите на трите държави от "Адриатическата харта" - Албания, Хърватия и Македония.
Основни теми на срещата са проблеми, свързани с регионалните военни операции, кандидатурите на страните за членство в НАТО и свързаните с това реформи.
Началник-щабовете на черногорските и на босненските въоръжени сили, както и американски представители, също присъстваха на срещата.
Комисарят по разширяването на ЕС Оли Рен призова властите да гарантират изпълнението на правителствения план за сътрудничество с трибунала на ООН за военни престъпления по време на среща в сряда (11 май) с хърватския президент Стипе Месич.
Арестуването и екстрадицията на укриващия се Анте Готовина ще разчистят пътя за започване на присъединителните преговори с ЕС, каза Рен.
Също в сряда бе оповестено, че премиерът Иво Санадер ще направи на 18 май обръщение към парламента, в което ще се спре на плановете на прокурорите от Хагския трибунал да разширят обвинителния акт срещу двама хърватски генерали, Иван Чермак и Младен Маркач.
Към акта ще бъдат добавени още имена.
Димитрис Йоанидис, който ръководеше военната хунта през 1967 г. в Гърция, почина в понеделник (16 август) в болница в Атина, след като бе прехвърлен там от строго охранявания затвор "Коридалос" в Пирея.
Хунтата от 1967 г. управлява страната в продължение на седем години.
Йоанидис, 87-годишен, бе директор на военната полиция ЕСА и архитект на управлението, което оттогава се смята за най-мрачния период в съвременната история на Гърция.
През ноември 1973 г. след студентски бунт в Атинския политехнически университет, Йоанидис, бригаден генерал по онова време, свали военната диктатура на Георгиос Пападопулос.
Следващата година диктатурата на Йоанидис организира преврат в Кипър за отстраняването на президента ахриепископ Макариос.
Турция нахлу в Кипър през юли 1974 г. и окупира северната част на острова.
Управлението на Йоанидис бе свалено през юли 1974 г. от друг преврат, който доведе на власт Константин Караманлис, който оглави гражданско правителство на националното единство.
В петък (24 януари) премиерът на Република Сръбска Драган Микеревич публично призова всички обвинени във военни престъпления, включително Радован Караджич, да се предадат на Трибунала на ООН за военни престъпления.
Апелът е в резултат на срещата с американския посланик по въпросите на военните престъпления Пиер-Ришар Проспер.
Микеревич заяви, че правителството поема отговорността за временното освобождаване под гаранция на всички заподозрени.
Той добави, че обвинените могат да помогнат за развитието на страната си, като се предадат.
Министърът на отбраната Николай Свинаров заяви в четвъртък (17 март), че проекторешение относно българското военно присъствие в Ирак ще бъде изготвено и предадено в парламента до края на март.
Документът ще разглежда въпроса за изтеглянето на българския контингент след 2005 г.
Във вторник президентът Георги Първанов официално призова за изтегляне след смъртния случай в резултат на приятелски огън.
Премиерът Симеон Сакскобургготски е в Рабат, Мароко, където е подписал редица споразумения за засилване на двустранното сътрудничество.
Генерал Раймонд Одиерно, командващ многонационалните сили в Ирак се срещна със заместник-началника на генералния щаб на турската аармия Хасан Игсиз по време на посещение в Турция в петък (24 октомври).
Според изявление от събота, те са обсъдили военното сътрудничество между Вашингтон и Анкара, включително и военната помощ на САЩ за борбата на Анкара срещу членове на терористичната Кюрдска работническа партия, които предприемат нападения срещу Турция от бази в Северен Ирак.
Одиерно е обещал техническа помощ и обмен на информация за подпомагане на усилията на Анкара в борбата срещу тероризма.
Също в петък бе разпространено изявление на турската армия, в което се съобщава, че 25 членове на ПКК са били убити при въздушно нападение миналата седмица.
Според изявлението много членове са загинали при нападението в планинския раййон Кандил, смятан за крепост на ПКК в Северен Ирак.
Турската полиция е използвала сълзотворен газ и димни бомби в събота, за да разпръсне демонстрация, организирана от кюрди в Източна Турция.
Демонстрантите се събрали в град Ван, за да протестират срещу малтретирането на кюрдския лидер Абдула Очалан в затвора, който излежава там доживотна присъда.
Сблъсъците започнали, след като протестиращите хвърлили камъни по полицаите.
В сряда (5 юли) Загребският районен съд отхвърли жалбата на бившия депутат Бранимир Главаш и разпореди разследването по обвинения във военни престъпления да продължи.
Главаш, бивш член на Хърватския демократичен съюз, който по-късно стана независим депутат, е обвинен в престъпления срещу цивилни сърби в Осиек през 1991 г.
Той изгуби депутатския си имунитет през май.
Главаш се опита да оспори разследването като неоснователно, но съдиите отхвърлиха жалбата му.
Началникът на генералния щаб на македонската армия Методи Стамболийски и неговият албански колега Пелумб Казими се срещнаха в Тирана в понеделник (13 януари) и постигнаха споразумение за сътрудничество между двете армии при подготовката им за членство в НАТО, като дотогава ще провеждат съвместни военни учения.
Македонската делегация предложи също и създаване на център за обучение на умиротворителни и хуманитарни части от Македония, Албания и Хърватска.
В сряда в Македония се очаква да пристигне върховният представител на ЕС по въпросите на сигурността Хавиер Солана, за да обсъди ролята на мисията на НАТО "Съюзническа хармония" в страната.
Процесът пред Трибунала за военни престъпления срещу трима бивши члена на АОК започна в Хага в понеделник (15 ноември).
Тридесет и тригодишният Фатмир Лимай, 57-годишният Харадин Бала и 34-годишният Исак Муслиу са обвинени в убийство, изтезания и нехуманни актове, които се предполага, че тримата са извършили срещу сръбски и албански цивилни през 1998 г.
"И най-справедливата кауза не може да оправдае убийството", заяви във встъпителната си пледоария прокурорът Андрю Кейли.
Той заяви пред съда, че ще бъде призована цяла серия от свидетели, за да се докаже съществуването на затворническия лагер на АОК, където се твърди, че са били извършвани зверства.
Тримата обвиняеми отричат, че е имало такъв лагер в Лапушник.
Макар някои съдилища и прокурори в Босна и Херцеговина да полагат добросъвестни усилия да изправят пред съда обвинените във военни престъпления, още има пречки пред ефективното вътрешно съдебно преследване, се казва в нов доклад на ОССЕ.
Съдът за военни престъпления в Босна и Херцеговина бе открит на 9 март.
Властите трябва да гарантират раздаването на справедливо и ефективно правосъдие, се казва в доклада на ОССЕ.
Босна и Херцеговина (БиХ) е постигнала известен напредък в съдебното преследване на военни престъпления във връзка с конфликта от 1992-1995 г., се казва в нов доклад на ОССЕ.
Но властите и институциите трябва да положат още усилия, за да гарантират раздаването на справедливо и ефективно правосъдие, смята организацията.
"Този доклад посочва, че някои съдилища и прокурори са положили добросъвестни усилия да изправят пред правосъдието лицата, носещи отговорност за военни престъпления", каза ръководителят на мисията на ОССЕ в БиХ Дъглас Дейвидсън на 23 март при представянето на документа.
Но като се имат предвид отбелязаните недостатъци, капацитетът трябва още да се увеличи.
Това е особено важно за върховенството на закона.
От 1996 г. до днес властите в БиХ са предявили обвинения срещу общо 5789 заподозрени във военни престъпления пред Международния наказателен съд за бивша Югославия (МНСБЮ), се казва в доклада.
Съдът в Хага е одобрил 846 от тези дела, като е основавал решенията си на наличието на достатъчно доказателства.
Седемнадесет други дела, по които има 39 обвиняеми, са стигнали до присъда на първа инстанция и в момента са в процедура на обжалване или са върнати за преразглеждане.
Други 54 индивидуални или групови дела срещу общо 94 обвиняеми са стигнали до съдебен процес и най-малко още 44 дела срещу 73 обвиняеми се разследват активно или са в предсъдебна фаза.
Докладът на ОССЕ с обем 74 страници бе публикуван две седмици след официалното откриване на съда за военни престъпления на държавно ниво в БиХ.
Съдебното преследване на останалите стотици по-малки дела ще бъде в компетенцията на съдилищата под юрисдикцията на двете съставни общности на страната - Федерация БиХ и Република Сръбска - и Бръчковския окръжен съд.
Макар националните съдилища на БиХ да доказаха способността си да разглеждат дела, свързани с военни престъпления, политическото безразличие на пристрастни или незаинтересовани власти остава пречка пред ефективното преследване на военните престъпления, смята ОССЕ.
Други проблеми включват страха на съдиите и прокурорите за личната им безопасност, трудности при откриване и осигуряване на присъствието на свидетели и обвиняеми, както и недостатъчните ангажименти, структури и процедури за трансгранично сътрудничество в БиХ и в региона.
Недостатъчните ресурси, натрупването на дела, недостатъчно обученият персонал и радикално променените процесуални кодекси също поставят на изпитание съдилищата, се казва в доклада.
Според ОССЕ създаването на съд за военни престъпления на държавно ниво може да има положителен ефект върху работата на съдилищата на автономните общности.
В същото време тя препоръчва властите на БиХ и международната общност да се опитат да решат проблемите с ресурсите и да увеличат възможностите за съдебно преследване на военни престъпления.
"Крайният успех на процеса на съдебно преследване на военните престъпления ще зависи не само от ефективността на новия съд за военни престъпления, но и от способността на кантоналните и окръжни съдилища да изиграят своята роля при обработката на голямата част от делата за военни престъпления", се посочва в доклада.
Прокурорите в Истанбул разпитаха девет висши турски военни офицери в петък (27 май) като част от продължаващото следствие по т.н. заговор "Боен чук" за сваляне на правителството.
Прокурорите ще решат дали да изправят заподозрените пред съда, което може или да доведе до арестуването им или до освобождаването им.
Операцията "Боен чук" е целяла да създаде атмосфера на хаос в Турция, което да позволи в крайна сметка на военните да реализират преврат.
Около 200 бивши и действащи членове на армията са обвинени във връзка със заговора и повечето от тях са в затвора.
Полицията е арестувала втори заподозрян военнопрестъпник от сръбски произход по подозрения във военни престъпления, извършени в Косово през 1999 г., съобщиха медиите във вторник (8 юни).
Мъжът, на 36 г., е бил задържан в град Йоребру миналата седмица, но е бил освободен от ареста в петък, въпреки оставащите съмнения, според местния прокурор.
Смята се, че заподозреният е извършил престъпления в село Чушка, където 41 души бяха убити през май 1999 г.
Шведските власти задържаха друг косовски сърбин през април по подозрения за участие в същия инцидент.
Той все още се намира в ареста.
Член на Сръбската радикална партия, заподозрян в извършването на военни престъпления в Хърватия в периода на войната от 1991-1995 г., се предаде на съд в Нови Сад, съобщи съдия-следовател в неделя (1 февруари).
Милан Ланцузанин е командвал паравоенно формирование във Вуковар, където сръбските сили са екзекутирали почти 200 хървати през ноември 1991 г.
КФОР излезе със съобщение, в което се казва, че двама етнически албанци - Авдил Якупи, известен още като Чакала, и Аднан Абази -са се предали и се били прехвърлени под контрола на ЮНМИК.
Двамата са заподозрени във връзки с Албанската национална армия, сенчеста групировка, която пое отговорността за няколко нападения в Македония, Косово и южна Сърбия.
Турски военнослужещи убиха 21 кюрдски екстремисти в сблъсък близо до границата с Ирак в четвъртък (14 април).
Съобщава се, че след неколкочасовото сражение са убити и трима турски войници и един селски стражар.
Представители на силите за сигурност заявиха, че няколко десетки бунтовници са навлезли в страната рано в четвъртък.
Близо 600 военнослужещи и много селски стражари, подкрепени от хеликоптери, са били изпратени срещу тях.
Това е най-големият единичен инцидент с участието на кюрдски терористи за повече от пет години.
БиХ ще бъде домакин на военно учение, в което ще участват всички страни от програмата на НАТО "Партньорство за мир" (ПЗМ), съобщи говорителят на мисията на НАТО в БиХ Дерек Чапъл във вторник (11 март).
Това ще бъде първото такова учение, провеждано в страна, участничка в ПЗМ, каза Чапъл, като добави, че изборът на БиХ е признание за усилията, положени от страната в провеждането на реформите в отбранителната сфера.
Бригаден генерал Роберт Льовенщайн от германските военновъздушни сили пое от бригаден генерал Пабло Бермудо поста на началник-щаб на командването на ЮФОР в Сараево.
Льовенщайн определи своите основни приоритети като оказване на подкрепа на властите в БиХ в борбата с организираната престъпност, прехвърляне на все повече отговорности на армията на БиХ и подкрепа за Трибунала на ООН за военни престъпления.
В сряда (17 септември) правителството реши да поиска от парламента да продължи с една година мандата, даден на армията за провеждането на трансгранични операции срещу терористичната Кюрдска работническа партия (ПКК) в Северен Ирак.
Сегашният мандат изтича на 17-и октомври.
Земетресение със сила 4,7 по скалата на Рихтер разлюля източната провинция Ерзинджан.
Властите не съобщават за ранени, но са нанесени незначителни щети.
Трибуналът на ООН за военни престъпления реши във вторник да прехвърли делото срещу бивш босненско-сръбски четник към Босна и Херцеговина.
Това е първият случай, в който базираният в Хага съд е прехвърлил свой обвинителен акт към националната юрисдикция.
Радован Станкович (вдясно) е обвинен в извършване на военни престъпления в източно-босненския град Фока през 1992 г.
Неговото дело ще бъде първото, което ще бъде върнато на босненските власти от Трибунала на ООН за военни престъпления.
За пръв път от началото през 1993 г. Международнитя наказателен трибунал за бивша Югославия (МНТБЮ) е решил на отнесе един от своите обвинителни актове към национална юрисдикция.
По силата на решение на тричленен съдийски състав, което бе взето от Трибунала на ООН във вторник (17 май), делото срещу бившия босненско-сръбски военновременен четник Радован Станкович ще бъде изпратено в наскоро учредената Камара за военни престъпления в Босна и Херцеговина.
Тъй като МНТБЮ предстои да приключи цялата си дейност през 2010 г., представителите на Трибунала индикираха през последните месеци, че само дела от среден или нисък порядък на важност ще бъдат препращани към националните съдилища на Балканите в опит да се облекчи натоварването на съда, така че той да може да се фокусира върху основните заподозрени.
Има повече от 50 обвиняеми във военни престъпления , които понастоящем очакват началото на своите процеси в Хага, както и около дузина други, които са все още на свобода, вкл. най-издирваните обвиняеми от МНТБЮ, военновременните босненско-сръбски лидери Радован Караджич и неговият военен командир Ратко Младич.
"Нито нивото на отговорност на обвиняемите, нито сериозността на престъпленията, които се съдържат в обвинението, са били факторите, които биха направили прехвърлянето на делата към националните органи на Босна и Херцеговина неподходящо", се казва в изявление на МНТБЮ от вторник.
Станкович, който бе първоначално обвинен през 1996 г. заедно със седмина други за военни престъпления, които той се предполага, че е извършил срещу босненските мюсюлмани и хървати, задържани след като сръбските сили са превзели Фоча през април 1992 г.
Той бе арестуван от сили на СФОР на 9 юли 2002 г. и бе прехвърлен към Хага на следващия ден.
През 2003 г. прокурорите на ООН повдигнаха отделно обвинение срещу Станкович, което по-късно бе променено.
Обвинението съдържа четири пункта за престъпления срещу човечеството за заробване и изнасилване, както и четири пункта за нарушения на законите и обичаите за водене на война, както и за издевателства върху личното достойнство.
Според прокурорите на ООН, в началото на конфликта в БиХ от 1992-1995 г., Станкович е служил като войник в батальона Милевина на тактическата бригада Фока и е бил в групата на временно разквартируваните в изоставена къща на босненски мюсюлманин.
Между август 1992 г. и октомври същата година, той и други войници, които са охранявали къщата, която е била използвана за задържане на най-малко девет мюсюлмански жени и момичета, които са били обект на многократни изнасилвания и сексуален тормоз, се казва в обвинителния акт.
"По време на арестите много цивилни са или убити, бити или подложени на сексуален тормоз", цитира АП обвинителния акт.
Много от задържаните жени са били подложени на унижение и на оскърбителни условия на живот, на брутален побой и на сексуален тормоз, вкл. изнасилване.
Участието на Станкович в предполагаемите зверства е включвало и възлагане на определени сръбски войници да изнасилват жени и момичета или по друг начин да ги подлагат на сексуален тормоз, като лично той е изнасилил най-малко две жени, едната от които многократно в рамките на три месеца.
Съдиите на ООН решиха да позволят на прокурора да прехвърли делото към властите на БиХ след като са били отчетени няколко фактора, вкл. съвместимостта на законите на БиХ със статута на МНТБЮ и перспективите за справедлив процес.
Съгласно изявлението на МНТБЮ съдиите са били също така удовлетворени, че "са налице адекватни мерки за защита на свидетели" и че "няма да се налага смъртно наказание".
Според решението от вторник Станкович следва да се прехвърли в БиХ в рамките на 30 дни.
Той и прокурорът разполагат с 15 дни, в които да обжалва решението за прехвърляне.
Според Ройтерс, прокурорите на ООН искат да прехвърлят няколко други дела за военни престъпления към БиХ.
В четвъртък (26 ноември) в съд в Подгорица започна съдебен процес срещу девет бивши служители на полицията и държавна сигурност, обвинени във военни престъпления, извършени срещу цивилни граждани през 1992 г.
Групата е обвинена за депортирането на 79 бежанци, босненски мюсюлмани и сърби, избягали в Черна гора в началото на босненския конфликт.
Във встъпителната си пледоария прокурорът Лидия Вукчевич каза, че обвиняемите са нарушили международния закон, като незаконно са задържали и депортирали бежанците.
"Повечето мюсюлмани, предадени на босненските сръбски сили, са били по-късно екзекутирани" в пленнически лагери близо до гр. Фоча, Източна Босна, каза тя.
Петима от обвиняемите остават на свобода и ще бъдат съдени задочно.
Останалите са отрекли всички обвинения и настояват, че са действали в съответствие с правителствената политика.
Един от най-издирваните обвиняеми във военни престъпления от Трибунала на ООН се е съгласил да се предаде, обяви сръбското правителство в неделя (20 март).
Бившият босненско-сръбски генерал Винко Пандурович е взел решение след разговори със сръбския правосъден министър Зоран Стойкович и ще отпътува за Хага в сряда.
Босненско-сръбското правителство обяви, че е участвало в преговорите и че Марко Матиашевич, вътрешният министър на сръбската автономна област на БиХ, ще придружава Пандурович до Хага.
Пандурович бе командващ на печално известната бригада Зворник, която нахлу в Сребреница през лятото на 1995 г.
Той бе обвинен през 2001 г. в геноцид и престъпления срещу човечеството.
Военна база, носеща името Юг (Цепотина), близо до Буяновац, се открива в понеделник (23 ноември).
Съоръжението, което е в близост до Косово, се смята за най-голямата и най-модерна база в региона и в него ще работи персонал от близо 1 000 души.
Изграждането й започна през 2003 г., но се проточи шест години поради недостиг на средства.
Полицията е арестувала мъж, заподозрян в престъпления, извършени срещу хърватски военнопленници и цивилни граждани в затвора в Глина по време на войната от 1991-1995 г., съобщиха медиите във вторник (28 септември).
Съдия в Сисак е задържал временно Джуро Шимунович, на 57 г.
По време на войната той е служил като надзирател в затвора.
В сряда (7 февруари) правителството одобри решение за удължаване с една година на срока на мисията на българските военни части в Ирак - до края на март 2008 г.
Споразумение за това бе подписано със Съединените щати по-рано този месец.
София ще смени сегашните 120 войници и 35 души помощен персонал с нови служители в края на март, след като решението бъде одобрено от парламента.
Председателството на Босна и Херцеговина (БиХ) реши в сряда да удължи мандата на подразделението на въоръжените сили на БиХ за ликвидиране на взривни бойни средства в Ирак до края на тази година.
Общо 36 войници от трите етнически групи в страната са изпратени в Ирак от декември 2005 г. досега.
Колегия, съставена от съдии от ЮЛЕКС и Косовския върховен съд, оттегли в четвъртък (8 октомври) обвиненията във военни престъпления срещу Мирослав Вучкович от Митровица.
Арестуван първоначално през август 1999 г. за извършване на престъпления срещу цивилни, той прекара пет години в затвора, преди да бъде освободен под гаранция в изчакване на съдебния процес.
Последваха серия от дела.
Неговият адвокат, Миро Делевич, каза в четвъртък, че Окръжният съд на ЮНМИК е осъдил Вучкович три пъти, а Косовският върховен съд е връщал делото за преразглеждане два пъти, преди да снеме всички обвинения в четвъртък.
Югославски вицеадмирал от резерва се призна за виновен по обвинения във военни престъпления във връзка с обстрела на Дубровник през 1991 година.
Като част от споразумението с прокурорите на Трибунала на ООН за военни престъпления бивш командващ на югославските военноморски сили се призна за виновен по шест пункта за нарушение на законите и обичаите за водене на война.
В замяна на това прокурорите се съгласиха да оттеглят три други обвинения срещу него и препоръчаха присъда от десет години лишаване от свобода.
Вицеадмиралът от резерва Миодраг Йокич е един от тримата бивши офицери, които са обвинени във връзка с обстрела на Дубровник през 1991 година, причинил смъртта на най-малко 43 души и наранявания на много повече.
Нападенията от сушата и морето повредиха или разрушиха и стотици сгради в историческия Стар град, който е обект от световното историческо наследство под закрилата на ЮНЕСКО.
"Ваша Чест, виновен съм", каза Йович по време на специалното изслушване пред съда на ООН в Хага в сряда (27 август).
Според договореността Йокич се е съгласил да се признае за виновен в убийство, малтретиране, нападение срещу цивилни, опустошения, неоправдани от военна целесъобразност, незаконно нападение срещу цивилни обекти, както и в разрушаване или безпричинно повреждане на институционални сгради в сферата на религията, културата и образованието, като и на исторически паметници и произведения на изкуството и науката.
Заседанието, на което ще се произнесе присъдата, ще се проведе по-късно тази година.
Препоръката на прокуратурата за десетгодишна присъда лишаване от свобода не е обвързваща за съдиите; защитата обаче все още не е направила свое предложение.
Йокич се предаде на Трибунал на ООН през ноември 2001 година, след като бе информиран за повдигнатото срещу него обвинение.
Първоначално той пледираше невинен по всички обвинения и бе временно освободен през февруари в очакване на началото на процеса.
В сряда тай стана петият обвиняем във военни престъпления, който се е признал за виновен през тази година.
Обстрелът на Дубровник бе извършен между 1 октомври и 7 декември 1991 година.
По това време Йокич е бил командващ на деветия военноморски сектор на югославската армия.
Според обвинението той е упражнявал юридически и фактически ръководни функции върху сухопътните и военноморски сили под негово командване.
След почти два месеца на преговори Йокич подписа споразумение за прекратяване на огъня с представители на Мисията за наблюдение на ЕС, но сръбите не се изтеглиха напълно от региона до октомври 1992 година.
Йокич се пенсионира от югославския флот през май 1992 година.
Бившият генерал от югославската армия Павле Стругар и капитан Владимир Ковачевич също са обвинени във връзка с обстрелването на Дубровник.
Първоначалният общ обвинителен акт включваше и четвърти офицер, вицеадмиралът от флота Милан Зеч, но Трибуналът на ООН оттегли обвиненията си срещу него миналата година поради липса на достатъчно доказателства.
Стругар се предаде сам скоро след като обвинителният акт бе публикуван през октомври 2001 година.
Премиерът на Република Сръбска (РС) Милорад Додик каза в понеделник (17 април), че във Федерация БиХ (ФБиХ) трябва да се сформира специална комисия, която да установи истината за съдбата на сараевските сърби, които се водят за безследно изчезнали след конфликта в БиХ, подобно на комисията за Сребреница в РС.
Додик заяви, че това е задължение на правителството на ФБиХ, тъй като властите на РС не могат да контролират вътрешните работи на другата автономна област.
Също в понеделник роднини на безследно изчезнали сърби отново предупредиха, че ще започнат протести пред Службата на върховния представител в Сараево, ако не бъде сформирана подобна комисия.
Те смятат да се обърнат към Конституционния съд на БиХ, за да накарат кабинета на ФБиХ да създаде комисията.
Додик каза, че е уволнил заместник-министъра на транспорта Мирослав Чичич по подозрения в приемане на подкуп.
Той каза, че частна фирма превозвач се е оплакала, че е трябвало да плати подкуп, за да получи лиценз за международни превози.
Теодор Мерон, председател на Трибунала на ООН за бивша Югославия, заяви пред Съвета за сигурност на ООН във вторник (29 юни), че заподозрените във военни престъпления и техните поддръжници "изчакват" да изтече мандатът на Трибунала на ООН, който се предвижда да приключи през 2010 г.
Към Международният съд за военни престъпления е била отправена молба да привърши следствията през 2004 г., да приключи процесите до 2008 г. и да разгледа и се произнесе по жалбите срещу присъдите до 2010 г.
Позицията му бе потвърдена от главния прокурор Карла дел Понте, която призова членовете на Съвета да не закриват съда, докато ключови заподозрени - вкл. Радован Караджич, Ратко Младич и генералът от запаса Анте Готовина - не бъдат изправени пред този съд.
Тя оцени високо усилията на Хърватия, заявявайки, че очаква Готовина да бъде арестуван в скоро време.
Според нея арестът на Караджич вероятно предстои.
Трибуналът на ООН осъди Милан Бабич, лидер на сръбските сепаратисти в хърватския регион Сръбска Крайна, на 13 години затвор.
Бабич се призна за виновен по силата на споразумение с прокурорите за искане на по-малка присъда.
Те препоръчаха 11-годишна присъда за ролята му в кампанията за етническо прочистване в замяна на негови показания срещу бившия югославски лидер Слободан Милошевич.
По-късно през годината ЕС ще разгледа възможността за съкращаване на частите на ЮФОР в Босна и Херцеговина (БиХ), съобщи в понеделник (6 март) австрийското председателство на Съюза.
Според министъра на отбраната на Австрия Гюнтер Платер сегашният контингент от 6700 войници ще се запази до изборите през октомври и вероятно ще бъде намален до 6000 души, ако в БиХ се сформира правителство без никакви проблеми.
След това Съюзът ще реши дали постепенно да ограничи военното си присъствие в БиХ до 2500 войници.
Главният прокурор на ООН Карла дел Понте бе на посещение в Париж в сряда (7 април) за среща с министъра на отбраната Мишел Алио-Мари и висши магистрати.
"Моите опасения, както знаете, са, че СФОР и силите на НАТО ще напуснат Балканите, а аз бих искала да знам кой ще бъде натоварен със задачата да търси онези 21 души, за които са издадени заповеди за задържане, сред които са Караджич и Младич", каза тя.
Дел Понте иска тяхното арестуване до края на годината.
В Хага старши съдията от Шотландия Лорд Бономи бе назначен в състава от трима съдии, които водят процеса срещу Слободан Милошевич.
Той идва на мястото на Ричард Мей, който на 31 май ще се оттегли от трибунала по болест.
Първото дело, прехвърлено от Международния трибунал за военни престъпления в Хага на босненската Съдебна камара за военни престъпления, завърши миналата седмица с осъдителна присъда.
Съдът на БиХ произнесе присъдата срещу Радован Станкович миналата седмица.
Процесът срещу Радован Станкович се проведе почти без изключение при затворени врати.
Докато произнасяше присъдата си на 14 ноември, съдебният състав подчерта необходимостта от защита на самоличността на свидетелите и гарантиране на справедливо правораздаване.
Силите на СФОР арестуваха Станкович през юли 2002 г.
След това той бе предаден на Трибунала за военни престъпления в Хага, който реши да прехвърли делото му на Съда за военни престъпления в Босна и Херцеговина (БиХ).
Това бе първият случай на прехвърляне на дело от Трибунала на ООН в БиХ.
Ответникът бе обвинен, заедно с други седем души, в участие в системни нападения на босненската сръбска армия срещу цивилно население от несръбски произход в източния град Фоча.
Съгласно присъдата, обявена в Сараевския съд, той и други войници са сформирали център за задържане на жени, известен като "Карамановата къща".
Той е отвел на това място най-малко девет жени, повечето от тях непълнолетни, и ги е държал в плен там.
Нещо повече, предполага се че Станкович "си избрал" една от пленничките за собствени нужди, изнасилвал я почти всяка вечер, а в един от случаите изнасилил и по-малката й малолетна сестра в нейно присъствие.
Показанията, дадени по делото от над десет жени, бяха ясни и недвусмислени, а защитата не представи никакви приемливи аргументи срещу тях, заяви съдът.
Той го осъди на 16 години лишаване от свобода за престъпления срещу човечеството, като от тях ще се приспадне излежаното досега време.
Станкович бе оневинен по две обвинения, свързани с предполагаеми изнасилвания на болничен пациент и пленник в център за задържане.
Другите обвиняеми по делото "Фоча" бяха Драган Зеленович, Драголюб Кунарац, Радомир Ковач, Зоран Вукович, Гойко Янкович, Драган Гагович и Янко Янич.
Кунарац, Ковач и Вукович бяха осъдени през февруари 2001 г. и получиха присъди от съответно 28, 20 и 12 години лишаване от свобода.
Гагович и Янич загинаха при опитите на службите да ги арестуват през 1999 г. и 2000 г.
Адвокатът на Станкович, Небойша Пантич, обеща да обжалва присъдата.
Също на 14 ноември в Съда за военни престъпления на БиХ започна делото срещу Желко Меякич и други четирима обвиняеми.
Очаква се процесът да бъде отразен широко от медиите поради естеството на обвиненията.
Меякич е обвинен в пряко участие в гоненията срещу несръбски цивилни граждани в Приедор през 1992 г.
Предполага се, че над 7000 несръбски цивилни са били заловени, отведени и затворени в лагерите "Омарска", "Кератерм" и "Търнополе" съгласно план за трайно прогонване на несръбското население.
Според обвинителния акт между 24 май и 30 август 1992 г. Меякич е оглавявал силите за сигурност и е бил комендант на лагера "Омарска".
Той и другите обвиняеми са обвинени в престъпления срещу човечеството, а така също и в убийства, държане в плен и изтезания на задържани цивилни граждани.
Делото срещу Меякич бе прехвърлено в БиХ от Хага през юли 2005 г.
Следващото съдебно заседание се очаква следващата седмица, а обвинението - начело с чуждестранния прокурор Питър Кид - трябва да започне да представя доказателствата в началото на декември.
Търговските възможности, които ще се разкрият в резултат на подписването на споразумението в областта на отбраната между България и Съединените щати, бяха основна тема на двудневна конференция, която завърши в сряда в София.
Полигонът в Ново село ще се използва от Съединените щати.
Споразумението, подписано между България и Съедниените щати, за съвместно ползване на военни съоръжения ще има положителен ефект върху българската икономика, заяви американският посланик в София по време на двудневна конференция, която приключи в сряда (28 юни).
Американският държавен секретар Кондолиза Райс и българският външен министър Ивайло Калфин подписаха споразумението в областта на отбраната в края на април.
То дава възможност на американските въоръжени сили да използват български военни бази, а именно полигона в Ново село, летищата в Граф Игнатиево и Безмер и складова база край черноморското пристанище Бургас.
Споразумението "представлява стратегическа инвестиция в сигурността на България благодарение на възможността, която то ще даде на Българската армия да повиши своята боеспособност и оперативната си съвместимост като член на НАТО", каза Байърли във вторник при откриването на форума.
Конференцията бе организирана от Американската търговска камара в България и американското посолство в София.
На нея присъстваха президентът Георги Първанов, министърът на отбраната Веселин Близнаков, началникът на ГЩ генерал Златан Стойков, представители на повече от 200 български и чужди компании и офицери от американската армия.
Централна тема на конференцията бяха търговските възможности, които ще се разкрият благодарение на споразумението за сътрудничество в отбраната и по-конкретно във връзка с необходимостта на американските военни от доставки на стоки и услуги.
"Съвместните военни бази ще донесат реални икономически ползи на България под формата на работни места и възможности за бизнеса", отбеляза Байърли.
Някои специфични предимства, които той спомена, включват необходимото модернизиране на базите - което ще струва от порядъка на десетки милиони долара - както и подобрения в пътната, железопътната и друга инфраструктура в районите, водещи до базите и околностите им.
В допълнение се очаква бъдещото присъствие на няколко хиляди американски военнослужещи да доведе до повишени потребителски разходи.
Например американската армия възнамерява да инвестира 60 млн. щатски долара в полигона Ново село, според майор Ръсти Мизел, началник на Управление "Военна инфраструктура" на Европейското военно командване на САЩ.
От тях около 40 до 50 млн. щатски долара са предназначени за строеж на сгради и помещения, а повече от 10 млн. щатски долара ще бъдат изразходвани за пътна инфраструктура.
Годишните разходи за поддръжка на сградите най-вероятно ще варират между 600000 и 800000 щатски долара, докато сметката за пътна инфраструктура може да възлезе на 500000 щатски долара, писа българският ежедневник "Дневник" в изданието си на английски език от сряда.
Конкурсите за първите големи договори за доставки се очакват следващото лято.
Байърли предупреди, че не всички договори и работни места ще бъдат за българите.
"Но в нашето споразумение се посочва ясно, че трябва да използваме български доставчици на стоки и услуги, ако техните оферти са конкурентни и на добра цена", добави той.
Във вторник (18 ноември) полицията арестува двама заподозрени, Радое Лалович и Сонибой Скилевич.
Те може да бъдат обвинени в извършването на военни престъпления срещу цивилни граждани в затвора в Кула през 90-те години на ХХ век.
Те са работили като управители в затвора в периода от май 1992 г. до декември 1995 г.
Прокуратурата твърди, че двамата са преследвали цивилни граждани от несръбски произход, както и че са участвали в изтезаване и убийства на затворници.
Полицията арестува в сряда (5 ноември) двама сръбски военни офицери заподозрени в участие в масовото избиване в Сребреница през 1995 г.
Двамата са идентифицирани като Момир Пелемиш, на 59 г. и Славко Перич, на 61 г.
В сряда холандската полиция арестува по подозрения във военни престъпления босненски гражданин живеещ в Холандия от 13 години.
Служители арестували мъжа, чието име не съобщават около обяд в Хага.
Те го подозират, че е "стрелял и убил пленник на 11 ноември 1993 г. ", заявява в изявление прокуратурата.
Междувременно, в Хага бившият босненски сръбски лидер Радован Караджич даде показания в сряда от името на бившия си съюзник Момчило Краишник който обжалва 27-годишна присъда, дадена му от Трибунала на ООН за военни престъпления.
Тя го осъжда за участие в кампания на етническо прочистване, в която са загинали близо 100 000 босненски мюсюлмани и хървати, а 2.2 милиона са били прогонени от домовете си по време на конфликта от 1992-1995 г.
Военно учение с участието на български, румънски и американски войници започна в българската база край Ново село и на полигона "Капу Мидия" в Румъния в понеделник (17 юли).
То се нарича "Незабавен отговор 2006" и целта му е да се усъвършенства оперативната съвместимост на въоръжените сили на страните членки на НАТО.
СФОР и ПРООН стартираха курс по обезвреждане на конвенционални муниции в петък (12 ноември) за представители на въоръжените сили на БиХ.
Обучението, което се провежда в базата на СФОР край Тузла, цели да засили капацитета на военните за осъществяване на бъдещи дейности по обезвреждане.
Настоящият курс ще бъде последван от модернизация от гледна точка на безопасност и инфраструктура на полигони за обезвреждане - проект, който ще се реализира с финансовата помощ на ПРООН.
Според последните данни излишъкът от боеприпаси е достигнал 33500 тона.
Според експертите най-малко 10000 тона трябва да бъдат унищожени незабавно, за да се намалят рисковете.
Армиите на двете автономни области в БиХ се споразумяха в четвъртък (21 август) по план за съкращаване на личния им състав.
В края на този процес личният състав трябва да се сведе да 8,000 професионални бойци и командири във Федерацията БиХ и 4,000 в Република Сръбска.
Автономните области планират и съкращение на продължителността на задължителната военна служба от шест на четири месеца.
Остарялото оръжие ще бъде разпродадено, а някои военни поделения и складове - затворени.
Правителството съобщи в сряда (12 януари), че ще изпрати представители в Международния съд (МС) в Хага за участие в съдебен процес за военни репарации, искани от Германия.
Ищци по делото са роднини на жителите на село Дистомо, избити по време на Втората световна война.
Гърция има срок до петък да реши дали да се присъедини към делото, в което трябва да се установи дали роднините имат право на обезщетение от Германия във връзка с клането през 1944 г., при което са загинали 218 души.
В маратон от съдебни процеси между 1998 и 2000 г. гръцки съдилища се произнесоха в полза на жертвите, искащи от Германия да им плати обезщетения в размер на 60 млн. евро.
Страната отхвърли съдебното решение, настоявайки, че делото трябва да бъде разгледано от германски съдилища.
В крайна сметка то бе прехвърлено в друга държава, членка на ЕС - Италия, където съдът присъди обезщетение от 25 милиона евро плюс лихвите.
Германия обжалва това решение пред МС.
Посланикът на Германия в Тирана Ханс Петер Анен подписа в четвъртък (30 юни) споразумение с представители на министерството на отбраната, съгласно което на албанската армия се даряват 12 хеликоптера.
Инициативата е част от посещението на делегация на "Европейската въздушно-отбранителна и космическа компания" (EADS).
Анен каза, че хеликоптерите ще помогнат за модернизирането на армията в съответствие със стандартите на НАТО.
Албанският министър на отбраната Пандели Майко (вляво) и неговият турски колега Вежди Гьонюл правят преглед на почетната стража в сряда пред МО в Тирана.
Карла дел Понте, главен прокурор на Трибунал на ООН за военни престъпления, заяви в свой доклад до Съвета за сигурност на ООН, че Сърбия-Черна Гора е прекратила ефективно всякакво сътрудничество по въпросите на военните престъпления, съобщи радио Б92 във вторник (8 юни).
Посланието в доклада е кратко и ясно: "не съществуват" връзки между местните власти и Трибунала.
Съветът за сигурност на ООН ще обсъди доклада на 29 юни.
Дел Понте настоява, че бившият босненско-сръбски военен командир Ратко Младич се укрива в Сърбия, нещо, което местните власти отричат.
Президентът Деметрис Христофиас заяви в неделя (20 март), че неговата страна е против използването на британските бази на нейна територия за военни действия срещу Либия.
"Уведомихме Великобритания, че не желаем базите да бъдат използвани, защото сме против това", каза президентът.
Същевременно той подчерта, че "друг въпрос е дали демокрацията трябва да управлява в Либия и други арабски държави".
Няма две мнения по този въпрос, разбира се, ние сме "за", но това също е "право на тези народи в тези страни".
Македонският министър на отбраната Йован Манасиевски съобщи в петък (5 август), че министерството е изготвило нов план за военно и контра-разузнаване за справяне с неконвенционалните и асиметрични заплахи, а така също и с други предизвикателства.
В документа се предвижда структурно и финансово преустройство на тези служби в съответствие със стандартите на НАТО и Прегледа на македонската стратегическа отбрана, каза Манасиевски.
Едно от ключовите му положения е бъдещото установяване на общ съвет за разузнаване, допълни той.
Високопоставен генерал от турската армия, Яшар Буюканът, отхвърли обвиненията, че военни са поръчали бомбения атентат в книжарница по-рано този месец, който доведе до напрежение в неспокойните югоизточни райони на страната.
В интервю за "Хюриет" в сряда (23 ноември) Буюканът заяви, че армията винаги е действала в съответствие със закона.
Също в сряда парламентът реши да създаде 12-членна комисия, която да разследва инцидента в град Семдинли в провинция Хаккяри.
Междувременно министърът на вътрешните работи Абдулкадир Аксу нареди Ердоган Гурбуз да бъде свален от поста областен упатрвител на Хаккяри.
Този пост бе даден на Айхан Насухбейоглу с цел да се успокои напрежението в региона.
Работната група от БиХ за засилено сътрудничество с Трибунала на ООН за военни престъпления ще приключи плана си за действие след две седмици, се казва в становище от понеделник (21 февруари), прието от Съвета на министрите на БиХ.
Предлаганите мерки включват затягане на контрола върху границите на БиХ със Сърбия-Черна Гора, с оглед превенцията на нелегалното й преминаване и движение на лица, заподозрени във военни престъпления в региона.
Междувременно във вторник петте основни партии в БиХ, представляващи трите конститутивни народа, започнаха среща в Неум.
Двудневните разговори целят да бъде потърсено решение на най-наболелите проблеми в страната.
Министърът на отбраната Фатмир Медиу каза в четвъртък (26 януари), че продължаването на реформите в армията, чиято цел е приемането на Албания в НАТО, ще бъде основна задача на министерството тази година.
По време на пресконференция в Тирана Медиу каза, че преструктурирането на отбраната през следващите две години трябва да набере скорост, за да може в крайна сметка страната да отговори на критериите за членство в НАТО и да получи покана от Алианса през 2008 г.
По-нататъшното участие в международните мироподдържащи операции е друг приоритет, добави той.
Българска делегация, която включва министъра на отбраната Веселин Близнаков и началника на Генералния щаб на българската армия Златан Стойков пристигна на еднодневно посещение в Босна и Херцеговина в понеделник (24 юли).
Програмата им включва посещение във военната база Бутмир, където 130 български войници служат в мисията "Алтеа" на ЕС в БиХ, както и срещи с високопоставени офицери от ЕУФОР.
Близнаков съобщи в неделя, че България ще участва в колективна сделка с други шест страни-членки на НАТО за закупуването на два самолета С-17 за стратегическо транспортиране.
Той заяви, че проектът може да се реализира като част от по-широка програма на НАТО за стратегическо транспортиране.
Босненски сърбин, заподозрян във военни престъпления, се предаде на властите в Република Сръбска и бе екстрадиран в Хага в събота (15 януари).
Сави Тодович е работил като заместник-началник на печално известния лагер-затвор Фоча от 1992 до 1993 г.
Прокурорите на ООН повдигнаха срещу него обвинения за убийства и изтезания на голям брой затворници, главно мюсюлмански цивилни.
Очаква го доживотен затвор.
Тодович е първият обвиняем, който се предава, след като босненско-сръбското правителство предложи финансова помощ за семействата на тези, който доброволно се предават.
Последният мониторингов доклад на Съвета на Европа (СЕ) по БиХ отчита значителна промяна в нагласите към сътрудничеството с Трибунала на ООН за военни престъпления.
Докладът, който се появи на уеб-сайта на СЕ във вторник ( 26 април), оценява изпълнението на следприсъединителните ангажименти на БиХ.
Той отбелязва по-конкретно промяната на подхода от страна на Република Сръбска към задълженията в сферата на военните престъпления.
Това е създало условия за значителен напредък по пътя на БиХ към евроатлантическата интеграция, се посочва в доклада.
Също във вторник, местните медии съобщават, че лидерите на основните политически сили в БиХ са постигнали споразумение по принципите за полицейската реформа, ключово изискване за положителен резултат от проучването на подготвеността за интеграция в ЕС.
Вече няколко дни се провеждат преговорите при закрити врати между партиите във Власич.
Хърватското правителство е готово да предостави исканата гаранция за временното освобождаване на генерал Анте Готовина, който очаква началото на своя процес в Трибунала на ООН за военни престъпления, заяви министър-председателят Иво Санадер в понеделник (9 юли).
Санадер каза, че кабинетът е одобрил също така и гаранциите за другите хърватски генерали в Хага.
Готовина, който е задържан в Хага от 2005 г., е обвинен заедно с Иван Чермак и Младен Маркач в извършването на зверства срещу сърби по време на операция "Буря" през 1995 г.
Един войник е бил убит, а четирима - ранени в серия от взривове в шест военни склада в Южна Албания, според съобщения в регионалните медии от събота (6 май).
Двама от ранените са били транспортирани в Тирана за лечение, докато другите двама са били изпратени в болници в Гърция и Италия.
Съобщава се, че един от тях е в критично състояние.
Причината за взривовете се разследва.
Хърватските прокурори са спрели разследването срещу началника на ГЩ на македонската армия генерал Мирослав Стояновски, след като в продължение на два месеца то не успя да представи доказателства, че той е замесен във военни престъпления на хърватска територия.
Съобщения в македонските медии цитираха прокурора от Вуковар Божидар Пилич, който е потвърдил в събота (28 януари), че разследването е приключило.
Стояновски е отхвърлил обвиненията.
В понеделник (19 септември) министерството на отбраната представи програма за решаване на проблема с излишния личен състав на армията и за социална интеграция на хората, които ще загубят работата си.
Около 800 офицери ще бъдат съкратени в резултат на реформите във военния сектор.
Планът предвижда да им бъде предоставена помощ и професионално обучение, за да могат да се адаптират към цивилния живот.
Програмата отговаря на стандартите на НАТО.
Местната полиция съобщи в понеделник, че 300 кг промишлени експлозиви са били откраднати от частна фабрика в град Битоля.
Собственикът се обадил на полицията, след като забелязал изчезването на материалите.
Външните министри на НАТО отново подчертаха по време на срещата си на върха в Брюксел в четвъртък (9 декември), че Сърбия и Черна гора, Босна и Херцеговина (БиХ) и Хърватия трябва да изпълнят задължението си за сътрудничество с Трибунала на ООН за военни престъпления.
Външните министри отново потвърдиха подкрепата си за териториалната цялост и суверенитет на всички страни от Западните Балкани, но изказаха сериозни опасения във връзка с последния доклад на главния прокурор на Трибунала на ООН, Карла дел Понте.
Министрите отбелязаха, че подобряването на отношенията с Трибунала е главното условие за членство в програмата "Партньорство за мир".
Макар че БиХ и Сърбия и Черна гора са постигнали известен напредък в реформирането на армиите си, казаха министрите, те все още не могат да получат право на участие в програмата заради слабите резултати в задържането на заподозрени във военни престъпления.
В неделя (16 декември) министър-председателят Реджеп Тайип Ердоган поздрави турската армия за военната операция, проведена рано сутринта срещу предполагаеми лагери на Кюрдската работническа партия (ПКК) в Северен Ирак.
Турски военни самолети са атакували бази на ПКК в планините Кандил, като според съобщенията са убили една жена и са ранили две други.
"Аз съм щастлив да обявя, че снощната операция беше успешна", каза Ердоган, като отново подчерта решимостта на Анкара да използва военни, икономически и дипломатически средства в борбата срещу терористите от ПКК в страната и извън нея.
Говорителят на регионалното правителство на Иракски Кюрдистан Джамал Абдулах призова Турция да съсредоточи бъдещите си атаки срещу цели на ПКК.
"Ние не искаме конфликтът между турските въоръжени сили и ПКК да се превърне в конфликт между турските войски и народа на Кюрдистан", каза той.
Екип от експерти на НАТО е в България, за да инспектира военни летища, съобщи МО във вторник (2 ноември).
Целта на визитата е да се оценят оперативните способности, инфрастурктурата и възможностите за модернизация в светлината на нуждите на Алианса.
Във вторник (13 ноември) се появиха противоречиви сведения относно това дали турската армия е атакувала бази на терористичната Кюрдска работническа партия (ПКК) на територията на Северен Ирак.
Информационната агенция "Джихан", позовавайки се на иракски кюрдски представители, съобщи, че са били нанесени удари срещу няколко безлюдни села в близост до Закхо, предимно кюрдски град близо до турската граница.
В същото време иракското кюрдско правителство официално отрече тези съобщения, като заяви, че два турски самолета просто са хвърлили осветителни ракети по време на полета си над едно от селата.
Трима турски войници са били убити, а други девет ранени по време на престрелка с ПКК в провинция Шърнак в Югоизточна Турция.
Също във вторник военен съд в Източна Турция забрани на медиите да отразяват съдебния процес срещу осемте турски военнослужещи, които прекараха две седмици в плен на ПКК, преди да бъдат освободени миналата седмица.
Осемте бяха арестувани малко след като се завърнаха в Турция и бяха обвинени в неизпълнение на воинския си дълг.
Министърът на отбраната Борис Тадич заяви в неделя (6 юли), че федералната армия не прикрива военнопрестъпници.
Той призна, че армията е била в миналото в контакт с босненско-сръбския армейски командир Ратко Младич, но преди приемането на закона за сътрудничество с трибунала на ООН за военните престъпления.
Той добави,че страната му ще оттегли своите обвинения срещу НАТО веднага щом Хърватия и Босна и Херцеговина оттеглят подобни обвинения срещу Сърбия.
Министърът на отбраната Евангелос Меймаракис обяви планове за промени във военната служба, насочени към повишаване на отбранителната способност на страната.
В интервю, публикувано в неделния брой (от 25 юни) на "Адесмефтос Типос", той заяви, че министерството обмисля въвеждането на задължителна военна служба от 19-годишна възраст и намаляване на срока на службата в граничните райони от 18 на пет месеца.
Министерството обмисля също изменения в сегашната система за произвеждане в чин на армейските офицери и подофицери.
НАТО увеличава числеността на войските си в Косово, каза в сряда (23 януари) говорител на КФОР.
Италиански батальон в състав от 560 войници е започнал разполагането си за изпълнение на мисия, която ще продължи до началото на март.
Говорителят съобщи, че допълнителни части редовно ще се обучават в провинцията, като в същото време ще демонстрират възможностите на Алианса да изпраща подкрепления на своите мисии по света.
Междувременно Румъния обяви, че е готова да разположи около 175 полицаи и жандармеристи в Косово като част от бъдещата мисия на ЕС в провинцията.
Сръбският министър-председател Воислав Кощуница отново подчерта в сряда, че мисия на ЕС би била "незаконна" без мандат от ООН.
Руският външен министър Сергей Лавров предупреди в сряда, че независимостта на Косово може да отприщи верижна реакция в около 200 региона по целия свят.
"Ако ние разрешим на някой да направи нещо, много други ще очакват същия подход и към тях", каза той.
Белградската прокуратура съобщи за предстоящо започване на съдебни дела срещу журналисти, отговорни за подстрекателство към военни престъпления по време на войната от 90-те години на ХХ в. в бивша Югославия.
Сръбският главен военен прокурор Владимир Вукчевич (вляво) казва, че режимът на Милошевич е целял да дехуманизира противниците във въоръжения конфликт от 90-те години на ХХ век.
Миналия месец сръбската прокуратура за военни престъпления публикува доклад за водещо се разследване срещу някои сръбски журналисти във връзка с предполагаемата им роля в подстрекателство към военни престъпления през 90-те години на ХХ век.
В "Думи и злодеяния: призоваване или подстрекаване към военни престъпления в сръбските медии през 1991 и 1992 г. ", "ние обявихме един конкретен пример, причините и следствията и общ анализ на тогавашното общество", каза за SETimes заместник-прокурорът за военни престъпления Бруно Векарич, добавяйки, че разследването все още се нуждае от някои подробности, за да може да започне съдебно производство.
След като Независимата асоциация на сръбските журналисти (НАСЖ) публикува през юли 2009 г. доклад за извършени престъпления, някои журналисти се разследват за професионалното им поведение в началото на 90-те години на ХХ в. и отговорността им за престъплението "подстрекаване към извършване на геноцид и военни престъпления".
След проучване на широкото медийно отразяване на събитията в началото на 90-те години на ХХ в. прокуратурата заяви, че медийната пропаганда в бивша Югославия е била прелюдия към последвалия въоръжен конфликт.
"Целта на пропагандата на режима на Слободан Милошевич бе изцяло да дехуманизира противниците във въоръжения конфликт, като често застрашаваше правото им на живот", каза за SETimes сръбският главен прокурор за военни престъпления Владимир Вукчевич.
Той добавя, че това са фактически и юридически сложни престъпления, но че е важно да се дадат под съд онези, които са участвали в тях.
Въпреки че в Сърбия е широко известно, че повечето местни медии по време на режима на Милошевич са били част от военната машина, Съдът на честта на Асоциацията на журналистите в Сърбия (АЖС) изключи осем главни редактори от редиците си през 2000 г. заради поведението им по онова време.
Настоящият генерален секретар на АЖС Нино Брайович е бил репортер към Сръбското радио и телевизия и е отразявал събитията от бойните полета край Вуковар.
Тогава той публично е поздравил бившия офицер от Югославската народна армия Веселин Сливанчанин за "освобождението на Вуковар".
Сливанчанин бе осъден по-късно за военни престъпления от Хагския трибунал.
Днес Брайович казва, че не чувства отговорност за репортажите си от онзи период.
"Изглежда, че специалната прокуратура не се чувства съвсем комфортно и че нейните заключения са зле обосновани, както и че внимава да не превърне онова, което в миналото бе медийно линчуване, в законно линчуване днес", каза Брайович за SETimes.
Сред най-крайните примери за военна агитация в сръбската журналистика е новината за "избиването на 41 сръбски деца" в основното училище в Борово, близо до Вуковар, публикувана на 20 ноември 1991 г.
Макар и да бе бързо разкрито, че новината е измислена, някои в Сърбия и до днес вярват, че това се е случило.
"Вярвам, че се е случило, но хърватите - с помощта на западните си поддръжници - успяха да покрият престъплението и да кажат, че е лъжа", каза за SETimes Будимир Стошич, белградчанин и привърженик на Сръбската радикална партия.
Председателят на НАСЖ Вукашин Обрадович казва, че подадената от асоциацията жалба за възбуждане на наказателно дело не е успяла да повдигне достатъчно въпроса за моралната отговорност сред сръбската общественост.
"За съжаление други националности, които проляха кръвта си, продължават и до днес да бъдат в центъра на вниманието на сръбската общественост вместо сърбите от БиХ и Хърватия, които сега учат на патриотизъм и защитават сърбите от Косово", каза Обрадович за SETimes.
След падането на режима на Милошевич само няколко редактори и журналисти бяха уволнени от постовете им.
Заведени бяха обаче съдебни дела за "незаконно уволнение"; същите тези журналисти получиха големи парични премии и много от тях бяха реабилитирани.
Миляна Балетич е един такъв пример.
Военната репортерка от телевизия "Нови Сад" е запомнена с репортажите си от първите фронтови линии в Дубровник и Вуковар и с това, че в своите репортажи наричаше хърватските военни "усташки касапи".
"На много сръбски журналисти от ерата на Милошевич трябва да [бъде забранено] да упражняват професията, но мисля, че същото важи и за някои журналисти в БиХ и Хърватия", каза за SETimes Дарко Игич, белградски спортен треньор.
Военният министър Николай Свинаров обяви във вторник (31 август), че още 2322 танка и друга военна техника от съветско време ще бъдат унищожени в съответствие с международните задължения на страната.
Българската фирма Макметал е била избрана за изпълнение на този проект чрез тръжна процедура, проведена от министерството.
Изглежда, повечето партии подкрепят идеята следващите избори да се проведат през юни или юли 2005 г.
Това бе първоначалното предложение на опозицията.
През септември държавният съд на Босна и Херцеговина повдигна първото в историята си обвинение по военно престъпление.
Тя се присъедини към други страни от бивша Югославия, които започнаха да поемат дела по военните престъпления в местните съдилища в момент, когато Международният трибунал по престъпленията в бивша Югославия (МТПБЮ) се готви да затвори врати към 2010 г.
Трибуналът планира да продължи процесите срещу ръководители като бившия югославски презедент Слободан Милошевич в Хага, като предава по-второстепенните дела на местните съдилища.
Според наблюдателите провеждането на процеси на местна почва може да окаже значително влияние на общественото мнение и да повдигне съзнанието относно военните престъпления.
Някои обаче се безпокоят, че местните съдилища още не са подготвени за това.
Трибуналът на ООН за военните престъпления със седалище в Хага планира да приключи работа до 2010 г.
Неотдавнашното обвинение, повдигнато от прокурорите на прохождащия държавен съд на Босна и Херцеговина (БиХ), е само една част от регионалните усилия да провеждат у дома процеси по военни престъпления, извършени по време на балканските конфликти.
Роденият в Ирак гражданин на БиХ Абдул Мактуф, 45-годишен, бе обвинен на 13 септември за това, че е отвлякъл сръбски и хърватски граждани през 1993 г. и ги е откарал в лагер на муджахадините, където са били жестоко бити.
Случаят има голямо значение, тъй като това е първото обвинение по военно престъпление, повдигнато от държавния съд на БиХ, който бе създаден през 2003 г. от върховния международен представител в страната Пади Ашдаун.
Обвинението бе обявено от прокурорите в специалния отдел на съда за икономическите престъпления, организираната престъпност и корупцията, където международните съдии и прокурори работят заедно с местните си колеги.
Специалната камара по военните престъпления на БиХ планира да започне работа през януари, като нейната структура ще бъде аналогична на тази на специалния отдел.
"Доколкото знаем, това е първият съдебен случай, свързан с муджахадините", каза държавният прокурор на БиХ и началник на специалния отдел Джон Макнеър, имайки предвид родените в чужбина мюсюлмански бойци, дошли в БиХ да се бият на страната на правителството по време на конфликта.
Въпросът с муджахадините е много деликатен в БиХ поради нарасналите опасения след нападенията срещу САЩ на 11 септември 2001 г., че някои от бойците, останали в БиХ след войната, могат да са свързани с терористични групи.
Когато камарата по военните престъпления започне работа в началото на 2005 г., БиХ ще бъде една от страните от бивша Югославия, започнали да поемат делата в местни съдилища в момент, когато Международният трибунал по престъпленията в бивша Югославия (МТПБЮ) се готви да затвори врати към 2010 г.
МТПБЮ е осъдил над 40 души от създаването си през 1993 г.
Стратегията отсега до 2010 г. ще бъде продължаване на процесите срещу ръководители като бившия югославски президент Слободан Милошевич в Хага, отстъпвайки по-маловажните дела на местните съдилища.
Според някои наблюдатели местните съдилища, които не са се доказали като особено справедливи и безпристрастни, ще трябва много бързо да се научат да работят по новите стандарти.
"В известен смисъл [местните съдебни процеси] трябваше много отдавна да започнат, но според информацията, която получавам за региона, в основната си част местната съдебна система не е готова за това", каза Ана Узелак, наблюдаваща работата на трибунала в лондонския Институт за войната и мира, като отбеляза, че е "огорчаваща" липсата на дебат в парламентите, когато разглеждат закони, свързани с военните престъпления.
Местните съдилища в Босна и Херцеговина поемат част от делата на Хага.
"От друга страна, човек може да бъде оптимист и да каже, че веднъж процесите да започнат, ще има вече юриспруденция и след като съдиите и прокурорите получат опит, нещата бързо ще се подобрят", каза тя.
Хърватия, например, е определила четири съдебни институции - в Загреб, Осиек, Риека и Сплит - да се занимават с делата по военните престъпления, което е по-добре в сравнение с множеството малки съдилища, които разглеждаха делата досега с непостоянни резултати.
Проблемът с малките съдилища според един анализатор се заключава в това, че техните присъди могат да бъдат отменени от съда от по-висша инстанция, както стана с продължаващото дело срещу лице, обвинено в убийството на 13 граждани от Карловац през септември 1991 г.
"Вече за трети път се гледа в местния съд това дело", каза Весна Терселич, консултант, работила по-рано в Института за изследвания на мира в Загреб.
Имаше две оправдателни присъди, на които по-високо стоящият съд отговаряше "не, той е убил тези хора", и продължаваше да връща делото за ново гледане.
[Съдилищата от по-ниска инстанция] са действително под голям натиск от страна на местното население.
"Натискът няма да бъде толкова силен в Загреб", отбеляза тя.
Съдиите бяха определени и се обучават с помощта на МТПБЮ, но не е ясно, кога тези четири съдилища ще започнат действително да поемат делата.
Терселич каза, че е важно военните престъпления да бъдат съдени и в местни условия, въпреки че Хагският трибунал е съществена институция и без него местните процеси никога нямаше да ги има.
"Процесите в нашата страна действително оказват влияние върху общественото мнение и имат голямо значение за хората да осъзнаят какви престъпления са били извършени", каза тя.
Всяка от бившите югославски страни ги провежда по различен начин.
Предстои да видим кой от тях е най-добър.
В Сърбия шестима сърби, обвинени в убийството на 200 хърватски цивилни във Вуковар през 1991 г.бяха изправени пред съда в Белград през март.
Процесът все още продължава и общото мнение е, че той е тест за сръбската съдебна система.
Състав от международни и местни съдии в Косово гледа дела по военни и други престъпления през последните две-три години.
Негов представител каза, че се приема положително от местните съдилища и прокуратури привличането на чуждестранни съдии в процесите по отделни, в това число и военни престъпления.
"Това намалява натиска върху местните съдии, които се безпокоят за своята безопасност и от риска да бъдат заплашвани", каза Томас Монаган, директор на съдебния отдел на ЮНМИК.
Що се отнася до уроците, държавният съд на БиХ може да се научи от опита на Косово, Монаган отбеляза, че съдиите трябва да направят това бързо.
"Най-важното нещо в делата по военните престъпления е разследванията да бъдат извършени навреме и процесите да се проведат колкото се може по-бързо", отбеляза той.
Според мен трудността произтича от това, че колкото повече свидетелите се разпитват и се карат да дават показания, толкова по-малко те желаят да бъдат свидетели.
Болезнен процес е да даваш показания с подробности.
Какъвто и да изглежда краят на делата в БиХ, процесите по военните престъпления ще бъдат проведени независимо от тяхната деликатност, каза Макнеър .
"Ние не избрахме този случай за това, че той е свързан с особен нарушител или нарушители и мисля, че това е главното", каза Макнеър.
Както и в останалите случаи досега, ние ще преследваме сериозните престъпления, независимо от етническия им характер или политическо влияние и икономически статут.
Босненско-сръбската армия продаде повече от 15 тона експлозиви на сръбска фирма във вторник (25 ноември).
Сделката с химическата компания "Пръв Искра Барич" е била одобрена от СФОР.
Операцията е част от усилията да се освободи наброяващата 6,600 души босненско-сръбска армия от излишните взривни вещества и техника.
По време на публичната разпродажба през август не е имало кандидат-купувачи за оръжието.
Република Сръбска трябва до края на годината да разпродаде техниката.
След тази дата всички оръжия ще бъдат унищожени.
Във вторник (19 юли) босненски хърватин, бивш член на военизирана групировка, се призна за виновен пред трибунала на ООН в рамките на споразумение с прокуратурата, която свали някои от обвиненията срещу него.
Мирослав Брало, на 37 г., призна участието си в изнасилвания, мъчения, убийства и използване на затворници като жив щит, който да предпазва босненски хърватски войници от снайперистки огън.
Прокуратурата намали обвиненията срещу него от 21 на осем.
Присъдата се очаква през есента.
Също във вторник трибуналът одобри отделни молби за освобождаване под гаранция на трима обвиняеми босненски сърби - Мичо Станишич, Радивое Милетич и Милан Гверо.
Те ще изчакат началото на процесите си в Босна и Херцеговина.
Потенциално предателски разговор между двама офицери се разследва от военните, съобщиха местните медии, позовавайки се на източници от генералния щаб.
Според записите на телефонните разговори изглежда е имало план за свалянето на безпилотен самолет, който е събирал разузнавателна информация за действията на терористичната Кюрдска работническа партия (ПКК) през 2007 г., е разкрила Националната разузнавателна организация.
В един момент от разговора старши лейтенант нарича членовете на ПКК "нашите хора" и иска от другия офицер да свали самолета, защото чрез него се доставяла разузнавателна информация, която водела до жертви за ПКК.
Вследствие на скандала за незаконната търговия с оръжия на "Орао" и разкритията за шпионска дейност от страна на армията на Република Сръбска (РС), върховният представител Пади Ашдаун реши да постави армията в БиХ под ефективен граждански контрол.
В сряда (2 април) той обяви решението си да разпусне Висшия съвет за отбрана на РС; командването на армията ще бъде временно прехвърлено към правомощията на президента на РС.
Ашдаун реши също да се внесат поправки към конституцията на РС, закона за армията и законите за отбраната на РС и Федерация БиХ.
Канцеларията на върховния представител и ОССЕ планират да създадат комисия за разработването на конституционните и съдебни реформи, които да доведат до ефективно управление и контрол на държавно ниво.
Хърватска военна делегация се срещна в понеделник (22 март) с членове на Политико-военния направляващ комитет по програмата "Партньорство за мир", за да обсъдят хода на реформите в хърватската армия с оглед интеграцията в НАТО.
Президентът Стипе Месич, премиерът Иво Санадер и министърът на отбраната Берислав Рончевич се споразумяха неотдавна по основните принципи за реформиране на армията, насочени към неутрализиране на безпокойствата около несъвместимостта с натовските стандарти.
Мирко Галич бе избран в понеделник за нов генерален директор на Програмния съвет на Хърватското радио и телевизия.
Галич, който изпълняваше длъжността генерален директор, бе избран за четиригодишен срок, надделявайки над съперника си Петър Търкович.
Главният прокурор на ООН Карла дел Понте заяви пред "Би Би Си" в сряда (13 април), че очаква арестите на главните обвиняеми във военни престъпления да се осъществят до м. юли, когато се навършват десет години от клането в Сребреница.
Тя каза, че е дълг на международната общност да предаде на правосъдието Радован Караджич и Ратко Младич.
Двамата бивши босненски сръбски лидери са обвинени за смъртта на повече от 7000 мюсюлмани в Сребреница.
Бившият офицер от босненската сръбска армия Милорад Търбич се яви в сряда пред трибунала на ООН, за да отговаря по обвинения във връзка с клането.
Той поиска и получи 30-дневна отсрочка, преди да се произнесе по обвиненията.
Също в сряда бившият шеф на сигурността на армията на Република Сръбска Любиша Беара заяви пред Хагския трибунал, че е невинен.
Беара, наричан "дясната ръка" на Младич, ще отговаря още по обвинения, свързани със събитията в Сребреница.
Международният наказателен съд за бивша Югославия (МНСБЮ) взе решение в четвъртък (8 юли) за прехвърлянето на обвиняемия във военни престъпления генерал Мирко Норац обратно в Хърватия, където той ще остане под стража.
Трибуналът одобри предложението на хърватското правителство, като постави няколко условия - едно от тях е изискването Норац да бъде третиран като задържан от МНСБЮ с всички полагащи му се права.
Норац отрича обвиненията по всички пет точки, в т.ч. престъпления срещу човечеството и нарушение на обичайните методи за водене на война, произтичащи от операцията през 1993 г. в района на Медак, близо до Госпич.
Властите в Сплит подписаха в четвъртък меморандум за разбирателство с Американската агенция за международно развитие (ААМР) за подкрепа и заздравяване на публичната администрация и организация.
Това е първата фаза от дългосрочен проект на ААМР за реформа на областната администрация в страната на обща стойност 19 млн. щатски долара.
Франко Симатович, бившият шеф на полицейски отряд за специални операции, се яви пред Трибунала на ООН за военни престъпления в Хага в понеделник (2 юни) и пледира невинен по четири пункта на обвинението във военни престъпления и един пункт на обвинението в престъпления срещу човечеството.
Симатович е обвинен в това, че е създал паравоенни формирования, които са участвали в операции за етническо почистване по време на конфликтите в Босна и Херцеговина (БиХ) и Хърватия в периода 1991-1995 година.
Делото може да има сериозни последствия върху процеса срещу бившия сръбски президент Слободан Милошевич.
Ако прокурорите могат да докажат своите обвинения срещу Симатович, те ще установят връзка между сръбското правителство и паравоенните четници ,които са действали в БиХ и Хърватия.
Милошевич досега отрича да е контролирал тези формирования.
Прокурорите в град Сплит са предявили обвинения срещу четирима хърватски граждани за военни престъпления, извършени по време на конфликта през 1991-1995 г., съобщиха местните медии в събота (5 март).
Четиримата бивши служители на военната полиция се предполага, че са участвали в изтезаването и в нечовешко третиране на сръбски затворници във военния затвор "Кулине" в Сибеник през 1992 г.
"Съвместно усилие 2009", военно учение, спонсорирано от Европейското командване на САЩ (USEUCOM), започна в четвъртък (3 септември) в казармите "Козара" в Баня Лука.
Общо 500 участници от 16 страни-членки на НАТО, както и около 150 босненски военни участват в учението, което ще продължи до 17 септември.
Военното аташе на САЩ Майкъл Шлайхер заяви, че учението цели да подобри използването на телекомуникационни съоръжения и процедури, използвани от въоръженити сили на страните-членки на НАТО.
Учението се провежда едновременно в БиХ, Холандия и Дания.
В понеделник (29 септември) бившият босненски хърватски командир Славко Сакич получи присъда от осем и половина години затвор за престъпления, извършени срещу босненски мюсюлмани по време на конфликта от 1992-1995 г.
Босненския трибунал за военни престъпления заведе дело срещу Сакич, на 35 г., след арестуването му през м. май.
Той не се призна за виновен по обвиненията в участие в "екзекуцията на един човек" и "изтезанията на цивилни пленници" в Бугойно, Централна Босна, през юли 1993 г.
Той няма да обжалва присъдата си.
Ръководителят на Дирекцията за европейска интеграция Осман Топчагич каза, че БиХ е изпълнила само 13 от 30-те приоритетни задачи по своето Споразумение за стабилизация и асоцииране с ЕС, което тя подписа в средата на юни.
Сред постигнатите цели е приемането на законите за финансовия съвет, за селското стопанство и развитието на селските райони, за лекарствата и за средното образование.
Главните неуспехи обаче включват законите за банковия надзор, държавната собственост, облигациите, защитата на околната среда, промените в изборния закон, отнасящи се до членовете на председателството, стратегията за малките и средни предприятия и създаването на социално-икономически съвет.
Топчагич каза, че БиХ е подготвила законите, но е необходимо да се мобилизира политическата воля, необходима за приемането им.
Във вторник (21 януари), посланикът на САЩ по въпросите на военните престъпления Пиер-Ришар Проспер предупреди, че САЩ може да блокират помощта за Югославия, ако нейните власти не арестуват тримата заподозрени във военни престъпления, за които се смята, че се укриват на територията на страната: ген. Ратко Младич, майор Веселин Сливанчанин и полковник Мирослав Радич.
Тримата са обвинени за ролята им в конфликтите в Хърватска и Босна и Херцеговина през 1991 - 1995 г.
След срещата си със сръбския премиер Зоран Джинджич, Проспер добави, че забавянето на арестите на бегълците ще осуети и плановете за закриването на Трибунала на ООН през 2008 г.
Джинжич повтори уверенията на правителството, че не знае нищо за тяхното местонахождение.
В други новини, бившият сръбски президент Милан Милутинович ще се изправи пред трибунала за военни престъпления в понеделник, за да отговаря по пет обвинения в престъпления срещу човечеството.
Милутинович се срещна с главния прокурор Карла дел Понте, която съобщи, че той се е съгласил да говори със следователите.
Младен Дърляч, на 50 г., бе арестуван в понеделник (3 март) по подозрения в извършване на военни престъпления на територията на община Босанска Крупа през 1992 г.
Служители на Държавната агенция за разследване и охрана (ДАРО) са го задържали в Баня Лука.
Миналия четвъртък те арестуваха босненския сърбин Йован Остоич, на 53 г., който е командвал 11-а пехотна част на босненската сръбска армия.
Той е обвинен за арестуването, изтезаването и предполагаемото убийство на 36 бошнаци от Босанска Крупа в периода между юли 1992 и май 1995 г.
Комисия от трима международни съдии осъди във вторник (17 декември) петима бивши офицери от Армията за освобождение на Косово на общо 31 години затвор.
Те бяха обвинени в отвличане и завършил със смърт побой на няколко члена от друга етническа албанска групировка в Косово през юни 1999 г.
Армията обяви, че десет кюрдски сепаратисти са били убити при сблъсъци в източната провинция Бингол в неделя (3 февруари).
Бойците, членове на терористичната Кюрдска работническа партия (ПКК), са били ликвидирани по време на тридневна операция при силен снеговалеж.
Няма съобщения за загуби на армията.
В неделя турските власти потвърдиха наличието на зараза от птичи грип сред пилета в малко село близо до северния град Самсун на брега на Черно море.
Още не е изяснено дали става дума за опасния вирусен щам H5N1.
Наложена е карантина и няколко десетки пилета са били унищожени с цел предотвратяване на разпространението на вируса.
Албанският премиер оцени работата на военното министерство за 2002 г.
Процесът на реформи във въоръжените сили постигна голям напредък по отношение изпълнението на изискванията за членство в НАТО, заяви премиерът Фатос Нано.
В сряда (22 януари) той даде оценка на работата на Министерството на отбраната през изминалата година.
Нано допълни, че "реформите във въоръжените сили целят да се гарантира дългосрочна стабилност и сигурност на страната като основен елемент от процеса на евроатлантическата интеграция".
Армията е връчила на президента Абдула Гюл списък с възражения във връзка със спорния закон, ограничаващ правомощията на военните съдилища, съобщиха местните медии в неделя (5 юли).
Парламентът прие закона в края на миналия месец по искане на управляващата Партия на справедливостта и развитието.
Мярката дава възможност военни да бъдат съдени в мирно време от граждански съдилища за антиправителствени действия, заплаха за националната сигурност, нарушения на конституцията и организирана престъпност.
Законът прехвърля на гражданските съдилища и правомощия да съдят цивилни лица в мирно време за престъпления, които понастоящем попадат под военния наказателен кодекс.
Армията твърди, че законът нарушава член 145 от конституцията, който урежда работата на военните съдилища.
"В този член ясно се посочва, че военните съдилища са задължени да разглеждат всички престъпления, извършени от военнослужещи във военните зони", е заявил генералният щаб.
Александър Симич, съветник на сръбския премиер Воислав Кощуница, прогнозира в четвъртък (25 ноември), че Белград скоро ще промени отношението си към сътрудничеството в областта на военните престъпления.
За нас е ясно, че заради по-важни интереси ни се налага да работим по-усърдно в различен план и да работим по-решително.
В този случай очаквам, че политиката ни спрямо Хага ще претърпи промени.
Изявлението бе в отговор на критиките на специалния американски пратеник по въпросите на военните престъпления, Пиер Ришар Проспер, който заяви, че Белград е направил твърде малко за изпълнението на задълженията си.
Проспер каза, че трябва да се проведе "сериозен разговор" с Кощуница, тъй като от него основно зависи разрешаването на проблема.
Модернизацията на българската армия ще бъде ускорена в началото на 2003 г.
Модернизацията на въоръжените сили ще бъде "значително ускорена" в началото на следващата година, според официалния годишен доклад, представен в понеделник (16 декември) от министъра на отбраната Николай Свинаров и началника на Генералния щаб Никола Колев.
Признавайки, че има още какво да се направи, Свинаров заяви, че "поканата за членство в НАТО, която България получи в Прага, очевидно е дошла в резултат от осъществяването на военната реформа и изпълнението на общите политически изисквания".
Според други новини, представителите на МВФ изразиха в понеделник предположение, че въпреки някои разногласия по държавния бюджет, мисията на фонда в България вероятно ще подкрепи финансовата програма на правителството.
През тази седмица ще бъде направен втори преглед на изпълнението на настоящото стенд-бай споразумение.
Основните цели на учението "Незабавен отговор 2012" са укрепване на сигурността и стабилността в региона и засилване на оперативната съвместимост между НАТО и държавите партньорки.
Редник Джейкъб Фар, радист от армията на САЩ, координира актуализирането на информация за бойна задача с партньор от Босна и Херцеговина.
В регионалното военно учение в Слун, Хърватия, което се организира от Европейското командване на САЩ (EЮКOM), участваха повече от 700 войници от региона и САЩ.
Пристигнаха части от Черна гора, Босна и Херцеговина, Албания, Словения, Македония и Сърбия, които работиха съвместно за установяването на общ подход към тактиката и процедурите.
Учението, което носи името "Незабавен отговор 2012", се състоя от 26 май до 10 юни в зоната за обучение "Еуген Кватерник".
Организирано от EЮКOM и СВ на САЩ в Европа, то се проведе по предварително подготвен сценарий.
"Това е поредица от компактни сценарии, които им позволяват да достигнат до същината на някои предизвикателства в обучението", заяви един от ръководителите на учението, полковник Андрю Хепелман от EЮКOM.
Войниците от шестте държави - Македония и Сърбия участваха само като наблюдателки - бяха обединени в многонационална част, за да тренират реакцията в отговор на нарушение на регионалната сигурност.
Поради участието на толкова много страни имаше голяма необходимост да се установи обща процедура, заяви Хепелман.
"Необходимо е да установим отправна точка, така че принципно да разбираме какви действия трябва да се предприемат при приближаване до противника", заяви Хепелман.
Когато командир на рота каже на албански или хърватски взвод или дори на американски взвод да се приближи до противника, той знае какво означава това и провеждането на тези УСО [учения по ситуационно обучение] помага за да се гарантира, че всеки от тези взводове разбира операцията по същия начин.
Укрепването на сигурността и стабилността в региона и оперативната съвместимост между НАТО и страните партньорки са основни цели на "Незабавен отговор 2012".
Работата в многонационална среда въз основа на процедурите на НАТО подобрява професионалните резултати, както и приятелството и доверието между страните и, преди всичко, стабилността в целия регион.
"Регионалните проекти, включително съвместните участия в мироопазващи мисии, имат изключителна стойност", заяви за SETimes черногорският вицеадмирал Драган Самарджич.
Хърватското министерство на отбраната посочи, че изграждането на добросъседски отношения, които освен това може да доведат до добро политическо сътрудничество, са друга основна цел.
Незабавен отговор 2012" е съвместно учение за оперативна съвместимост чрез симулация на реални сценарии, което трябва да подготви хората и подразделенията на въоръжените сили от региона за провеждането на съвместни действия", се казва в изявление на министерството за SETimes.
Въпреки че Сърбия нямаше активна роля в проявата, някои местни експерти оценяват събитието много положително.
Йелена Милич, директор на Центъра за евро-атлантически изследвания в Белград, заяви за SETimes, че броят на участниците превръщат учението в уникална инициатива.
Като се има предвид фактът, че някои от тези държави поотделно и сами [по себе си] нямат капацитета да се противопоставят на сложните световни предизвикателства, "Незабавен отговор 2012" е от изключително значение.
След няколкомесечни предупреждения турската армия бомбардира бази на Кюрдската работническа партия в Ирак в края на миналата седмица, а сега се съобщава, че сухопътни сили са прекосили границата.
Иракчани оглеждат щетите, нанесени от въздушните нападения на турски военни самолети в Кандил в неделя (16 декември).
Според съобщенията най-малко 300 турски военнослужещи са навлезли в Северен Ирак във вторник (18 декември), два дни след провеждането на мащабно въздушно нападение срещу бази на Кюрдската работническа партия (ПКК).
Иракските кюрдски власти коментираха, че войниците проникнали на около 2 км в иракска територия.
Помолен да потвърди съобщенията, турският президент Абдула Гюл каза само, че военните правят "каквото е необходимо", за да спрат тероризма, предаде "Си Ен Ен Търк".
Турски военен представител, цитиран от "Ройтерс", каза, че военните части са предприели действия, след като забелязали бойци на ПКК отвъд границата и са решили, че те планират нападения.
В неделя десетки военни самолети извършиха нападения срещу предполагаеми позиции на ПКК в Северен Ирак.
От ПКК заявиха, че петима от техните бойци са загинали, а други двама са ранени, докато според иракските източници сред жертвите е имало една цивилна жена.
Самолетите са атакували "районите Зап, Хакурк и Авасин, както и планината Кандил", посочи на своя уебсайт турският генерален щаб.
Премиерът Реджеп Тайип Ердоган похвали операцията в понеделник и заяви, че тя е била успешна.
"Нашата борба [срещу ПКК] ще продължи във и извън Турция", каза Ердоган, като благодари на пилотите и военните, взели участие в нея.
Говорителката на американското посолство в Анкара, Катрин Шалоу, каза: "Турция не ни е искала разрешение".
Това бе решение на Турция и това, което тя направи, е да ни даде предварителна информация.
Американските власти заявиха, че Вашингтон не е давал разрешение за операцията.
Съединените щати вече се договориха да обменят разузнавателни сведения с Турция по време на среща по-рано през годината между Ердоган и американския президент Джордж Буш, добави тя.
Турските власти заявиха, че операцията е била насочена изключително срещу ПКК, а не срещу цивилни граждани.
"Както бе заявено от самото начало, операциите ще имат за цел само терористичната организация ПКК, а хората, живеещи в Северен Ирак, и местните групи, които не извършват никакви враждебни действия, не са наши цели", посочи турската армия в свое изявление.
В коментар, цитиран от "Ройтерс" в сряда, обаче агенцията за бежанците на ООН, ВКБООН, обяви, че около 1 800 селяни са били принудени да напуснат домовете си.
Самолетите, участвали в операцията, са били от четири военни бази в страната, а армията е използвала самолети цистерни за зареждане на военните самолети с гориво, гласят съобщенията.
Военните обявиха, че след въздушните нападения са обстрелвали районите с артилерия и че хеликоптери също са осъществявали операции по протежение на границата.
Иракският парламент осъди бомбените нападения, заявявайки, че те са нарушили суверенитета на страната.
Иракските кюрдски лидери също отправиха обвинения.
"Тези нападения пречат на политическите усилия за намиране на мирно решение, основано на взаимното уважение", каза говорител на иракското кюрдско президентство в изявление, публикувано на уебсайта на Патриотичния съюз на Кюрдистан.
ПКК извършва терористични нападения от 1984 г., като досега е причинила смъртта на повече от 37 000 души.
След залавянето на лидера на групировката Абдула Йоджалан през 1999 г. екстремистите започнаха да преместват базите си в райони извън Турция, основно в Северен Ирак.
Турските военни посочват, че понастоящем 3 800 бойци се намират в бази непосредствено отвъд границата и че на територията на Турция действат до 2 300 екстремисти.
Съветът на ЕС по сътрудничеството на Хърватия в сферата на военните престъпления ще се събере на 26 април.
Люксембург, който понастоящем председателства ЕС, каза във вторник (12 април), че органът на ЕС, създаден за да оцени сътрудничеството на Хърватия в сферата на военните престъпления, ще проведе първото си заседание на 26 април.
Представители на Хърватия и на Трибунала, вкл. Карла дел Понте, ще вземете участие в това заседание.
ЕС реши да създаде тази специална работна група, за да наблюдава равнището на сътрудничество на Хърватия миналия месец, след като началото на преговорите за членство със Загреб бе отложено поради липсата на прогрес в тази сфера.
Съдът в БиХ съобщи в петък (25 февруари), че е потвърдил обвиненията срещу черногорския гражданин Веселин Влахович, известен като "чудовището от Гърбавица", който е обвинен във военни престъпления, извършени срещу бошняци и хървати в Сараево през 1992 и 1993 г.
Твърди се, че като член на паравоенна групировка Влахович е участвал в убийства, изнасилвания, незаконно задържане и изтезаване на несръбски цивилни лица.
Прокурорите предявиха обвиненията на 19 февруари.
Началникът на генералания щаб генерал Здравко Понос заяви, че военното сътрудничество със Съединените щати ще продължи, за да се гарантира регионалната стабилност.
Той се срещна в понеделник (20 октомври) с адмирал Майкъл Г. Мълън, председател на Съвета на началник-щабовете на въоръжените сили на САЩ.
Макар че двете страни са на коренно противоположни позоции по отношение на Косово, сътрудничеството е необходимо, заяви Понос на съвместната пресконференция след срещата.
Той отбеляза, че Сърбия и Съединените щати са направили много, за да укрепят двустранните отношения след 2003 г.
Взаимоотношенията във военната област [между двете страни] са много различни от това, което представляваха през 1990-те години.
През 2003 г. ние започнаха да ги изграждаме.
"И това е голяма инвестиция, за да се откажем от нея с лека ръка", каза той.
Мълън заяви, че е имал откровен разговор с Понос "за позициите ни" по отношение на Косово.
Той е първият председател на Съвета на началник-щабовете на въоръжените сили на САЩ, който е на посещение в Белград от 1951 г. насам.
Седем високопоставени представители на армията настояха в събота (7 март) местните власти да се противопоставят на заповедите за арест, издадени от Белград срещу 19 души в БиХ за предполагаеми военни престъпления в Сараево.
Те заявиха, че между имената на 19-те има някои известни личности, чието арестуване би довело до дестабилизация на региона.
На 26 февруари вътрешното министерство на Сърбия потвърди, че заповедите са свързани с престъпления, извършени през 1992 г.
В понеделник (29 септември) военният министър Вежди Гьонюл се срещна с българския си колега Николай Свинаров, за да обсъдят участието на страните им в международните сили за сигурност в Ирак.
Гьонюл даде висока оценка на българското решение за изпращане на мироопазващ батальон и заяви, че очаква нова проекторезолюция за турското участие вероятно през следващата седмица.
По друг пункт от разговорите военният министър заяви, че Турция напълно подкрепя стремежа на България да стане член на НАТО.
Прокурори от Трибунала на ООН за военни престъпления започнаха да вземат в понеделник (7 февруари) показания по повод т.нар. случай "Люботен", касаещ убийството на няколко цивилни етнически албанци в хода на полицейска операция по време на конфликта от 2001 г.
Първото разпитано длъжностно лице бе Златко Кешковски, шеф на сигурността на покойния македонски президент Борис Трайковски.
Кешковски е един от четиримата нови свидетели, призовани да свидетелстват относно възможната роля в убийствата на бившия министър на вътрешните работи Любе Бошковски.
Македонският премиер Владо Бучковски призова парламентарните партии да се срещнат в сряда, за да се споразумеят по съвместна стратегия при подготовката за европейска интеграция.
Скопие ще представи отговорите си на въпросника на ЕС следващата седмица.
Турция подписа споразумение с "Локхийд Мартин" за закупуване на нови самолети Ф-16.
Още в деловите новини от седмицата: България ще получи заем от 380 милиона евро за пътната си инфраструктура.
Турция ще закупи 30 самолета "Ф-16 Блок 50" по силата на сделка с "Локхийд Мартин".
Турция ще закупи 30 самолета "Ф-16 Блок 50" по силата на сделка за 1,3 милиарда евро, подписана с "Локхийд Мартин" в петък (11 май).
Доставката ще започне в средата на 2011 г. и ще завърши до края на 2012 г.
Новите самолети ще допълнят съществуващия военновъздушен флот от Ф-16 и ще допринесат за неговото осъвременяване и модернизиране.
ЕБВР обяви в сряда (16 май), че отпуска на албанското пристанище Дуръс заем от 14 млн. евро за изграждането на нов фериботен терминал и ремонтирането на два кея.
Кредитното споразумение бе подписано между представители на Банката и албанското правителство в Тирана по-рано същия ден.
Премиерът на Република Сръбска (РС) се срещна в понеделник (14 май) с ръководството на "Л-3 Комюникейшънс Сървис Груп".
Представители на РС и американската компания обсъждаха възможността за модернизация на летището в Баня Лука и построяването на ново летище в Требине.
Българският парламент ратифицира в четвъртък (17 май) споразумение за заем с Европейската инвестиционна банка.
Тя ще отпусне 380 млн. евро за ремонт и изграждане на пътища в България.
Преките чужди инвестиции (ПЧИ) в Черна гора са били 105,5 млн. евро през януари и февруари, повишение със 158 % в годишно изражение, според данни на Черногорската централна банка.
Данните показват, че около 52 % представляват ПЧИ в недвижими имоти.
Румънската Агенция за разплащане и посредничество в селското стопанство обяви в сряда (16 май), че над 1,2 милиона земеделци са подали молби за европейски субсидии за своите земеделски земи.
Според европейските правила имащите право на субсидии земеделци могат да получат по 50 евро на хектар в допълнение към 30-те евро на хектар от румънския държавен бюджет.
Като част от споразумение за по-малко наказание с прокурорите от Трибунала на ООН за военните престъпления бивш босненско-сръбски капитан се е съгласил във вторник ( 6 май) да се признае за виновен по един от пунктовете на преследване, престъпление срещу човечеството, във връзка с масовите убийства в Сребреница през 1995 година.
Момир Николич също така се е съгласил да даде показания срещу други заподозрени във военни престъпления.
В замяна на това прокурорите са се съгласили да оттеглят четирите си други обвинения срещу него, включително това за геноцид, и да пледират за лишаване от свобода до 20 години.
"Момир Николич се съгласи да се признае за виновен по пункт 5 ( преследвания), тъй като той всъщност е виновен за това и признава пълната си отговорност за своите действия, които са обект на обвинителния акт", цитира Ройтърс текст от споразумението с прокурорите.
Освен към Николич, обвинения са предявени и към трима други босненско-сръбски офицери - Видое Благоевич, Драган Обренович и Драган Йокич във връзка с масовите убийства, при които повече от 7,000 мъже и момчета мюсюлмани са били систематично избити.
Първоначално и четиримата обвиняеми пледираха, че са невинни по обвиненията, предявени им от Трибунала на ООН, които включваха геноцид или съучастие в извършването на геноцид, масово изтребление, убийство и насилствено отвеждане на босненски мюсюлмани.
В началото на юли 1995 година, когато босненско-сръбската армия атакува Сребреница, Николич е бил заместник-командир по въпросите на сигурността и разузнаването на бригадата Братунац, която е била замесена в посочените събития.
Като част от споразумението с прокурорите на ООН Николич е признал, че повече от 7,000 мъже босненски мюсюлмани от района на Сребреница, на възраст между 16 и 60 години, са били избити между 12 юли 1995 година и 1 ноември 1995 година и че той е извършил зверства, "защото жертвите са били босненски мюсюлмани".
В собственоръчно подписана декларация ,приложена към споразумението, той също така признава, че е присъствал на среща на 12 юли 1995 година, където се е обсъждала "операцията за транспортиране на жени и деца в Кладани и за отделяне, задържане и убийство на физически годните мъже мюсюлмани в Потокари".
Неговите началници са му казали, че той ще отговаря за "съдействието при координиране и организиране на операцията".
Той също така е признал участието си в ексхумацията от масови гробове и повторното погребване на лицата, избити при кланетата.
"Аз координирах дейността по ексхумиране и повторно погребване на мюсюлмани от средата на септември до октомври 1995 година", заявява Николич.
Неочакваната промяна на позицията дойде в деня, когато Трибуналът на ООН планираше да открие процеса срещу Николич, Благоевич, Обренович и Йокич.
При тази ситуация откриването е отложено за 14 май.
Съгласието на Николич " да даде показания срещу другите обвиняеми, както и по време на заседанията по всяко едно друго дело или други процесуални действия пред Трибунала", го превръща в първия босненско-сръбски офицер, който е готов да хвърли светлина върху масовите убийства в Сребреница.
Прокурорите вероятно ще поискат присъда между 15 и 20 години затвор за Николич, докато защитата се очаква да пледира за 10-годишна присъда.
Споразумението, постигнато между обвинението и защитата, включително препоръчителните срокове на присъдата, не са обаче обвързващи за съдиите.
Съдията, който изслуша пледоарията във вторник, изрази някои възражения и поиска от защитата и обвинението да предложат ново споразумение от този характер.
Учител по професия, 48-годишният Николич бе прехвърлен в Хага през април 2002 година след арестуването му от силите на СФОР.
Сред обвинените за масовите убийства в Сребреница са и укриващите се военнопрестъпници Ратко Младич и Радован Караджич.
През 2001 година Трибуналът на ООН осъди бившия босненско-сръбски генерал Радислав Кръстич на 46 години затвор за геноцид в Сребреница.
Румънски спортисти спечелиха още четири медала по време на Световните игри за военни в Катания, Италия, в понеделник (8 декември).
Габриела Тудор и Ливия Прутеану спечелиха сребърни медали съответно в състезанията по джудо и дълъг скок.
Алина Думитреу и Кристина Николау взеха бронзови медали в същите дисциплини.
Румънският екип е извоювал засега общо десет медала на игрите - два златни, три сребърни и пет бронзови.
Части на НАТО и ЮФОР, подкрепени от полицията на Република Сръбска (РС), в четвъртък (8 март) претърсиха дома на издирвания за военни престъпления Стоян Жуплянин в Баня Лука.
Говорител съобщи, че по време на обиска рано сутринта са иззети материали, но не съобщи за инциденти.
В сряда полицията на РС претърси в Баня Лука дома и фирмения офис на роднина на издирвания, Слободан Жуплянин, който е председател на Външнотърговската камара на БиХ.
В този момент той е бил в Сараево.
САЩ са предложили да дарят 20 хеликоптери Хюи 2 на българската армия, заяви в неделя (8 юни) началникът на ГЩ генерал Никола Колев.
Той направи тези коментари след завръщането си от седемдневно посещение в САЩ по покана на своя американски колега генерал Ричард Майърс.
Съгласно предложението американската армия ще осигури хеликоптерите и съответното им оборудване, както и ще покрие разходите по модернизацията им.
НПО "Хърватско културно движение" (ХКД) планира да номинира бившия генерал Анте Готовина за кандидат за бъдещите президентски избори в страната.
Готовина, заедно с генералите Иван Чермак и Младен Маркач, е обвинен от Хагския трибунал за военни престъпления в престъпления срещу сърби, извършени по време на операция "Буря" през август 1995 г.
Организацията съобщи в събота (12 септември), че ще проведе събрание на 19 септември, когато номинацията на Готовина ще бъде издигната официално.
Според различни преценки в операция "Буря" са били убити между 1000 и 5000 души.
В понеделник (25 септември) командващият на сухопътните войски генерал Илкер Башбуг отхвърли отправената неотдавна от ЕС критика, че турските военни твърде много се месят в политиката.
Той предупреди, че ислямският фундаментализъм набира популярност в Турция и каза, че армията по закон е длъжна да защитава светската държава.
Неговият коментар обаче предизвика несъгласието на високопоставен член на управляващата Партия на справедливостта и развитието.
Фарук Челик каза, че е работа на правителството, а не на армията, да се бори срещу религиозния екстремизъм.
Междувременно Европейският парламент обсъди във вторник последния доклад за Турция, като се очаква документът да бъде гласуван в сряда.
Докладът остро критикува Турция за това, че е забавила темповете на реформите.
Междувременно в неделя десетгодишно момче загина, когато намерено от него устройство избухнало в ръцете му.
Дванадесетгодишното братче на момчето е ранено при взрива в град Сиирт.
Хърватия ще удвои числеността на военните си части в Афганистан до 2008 г.
В четвъртък (7 декември) парламентът подкрепи решението на правителството за увеличаване на числеността на хърватските военни части в състава на Международните сили за поддържане на сигурността в Афганистан от сегашните 148 военнослужещи на 300 през 2008 г.
Законодателите обсъдиха и ролята на хърватските мироопазващи части в Афганистан.
Понастоящем те са ангажирани с охранителни и конвойни задачи.
В четвъртък българското министерство на отбраната обяви, че САЩ официално са поискали от България да удължи мисията си в Ирак.
Според в. "Сега" мисията вероятно ще бъде продължена с една година, като САЩ ще покрият по-голямата част от разходите.
Американска военна делегация пристигна във вторник (12 август), за да направи преглед на напредъка, постигнат от Албания в реформата на въоръжените сили.
Делегацията, ръководена от генерал-лейтенант Джордж Гарет, ще работи за засилване на сътрудничеството в областта на отбраната.
В съобщение на албанското Външно министерство се посочва, че правителствената стратегия цели постепенното преминаване от военно сътрудничество към гражданско-военно сътрудничество.
На свой ред Гарет обсъди необходимостта от по-нататъшно планиране за извънредни ситуации.
Началникът на генералния щаб на гръцката армия Георгиос Антонакопулос замина в събота (17 април) на посещение в САЩ.
Той се очаква да се срещне със своя колега генерал Ричард Майерс за разговори по въпроса за сигурността на летните олимпийски игри в Атина.
Те също така ще обсъдят международната борба с тероризма.
В други новини, гръцкият министър на здравеопазването Никитас Какламанис и председателят на Организационния комитет "Атина 2004" Гиана Ангелопулос-Даскалаки се срещнаха в петък, за да обсъдят въпроси, свързани с медицинските услуги по време на олимпийските игри.
В четвъртък (15 декември) сръбското правителство одобри законопроект за амнистия на лицата, срещу които са предявени обвинения за отклонение от задължителна военна служба.
За лицата, които вече са излежали подобни присъди, те ще бъдат заличени от досиетата им.
Приблизително 2500 наказателни производства ще бъдат прекратени в резултат от тази мярка.
Очаква се Венецианската комисия, съвещателният орган към Съвета на Европа по конституционни въпроси, да обсъди в петък стандартите и правилата за референдума за независимост на Черна гора.
Администрацията на премиера Мило Джуканович се надява да проведе референдума догодина.
Владимир Попович, който бе начело на информационната служба в правителството на покойния сръбски премиер Зоран Джинджич, казва, че армията на Сърбия-Черна гора прикрива важния обвиняем във военни престъпления Ратко Младич.
В най-новото издание на телевизионната програма Инсайдер по Б92 от вторник (8 февруари) Попович каза, че докато е работел за правителството, е била разпространена информация за предполагаемата роля на военните при укриването на Ратко Младич.
Бившият съветник призова и за по-задълбочено разследване на инцидента в армейската казарма Топчидер и на смъртта на двама войници там.
По-рано този месец той заяви, че военните имат роля в убийството на Джинджич през март 2003 г.
Съветът за интеграция в НАТО към правителството възнамерява да внесе в Министерския съвет и парламента проекторешение за участие на българските военнослужещи в бъдещата военна мисия на ЕС в Босна и Херцеговина.
Председателят на Съвета и вицепремиер Пламен Панайотов заяви в сряда ( 8 септември), че България е била поканена като член на НАТО и кандидат за членство в ЕС да се присъедини в планирането на бъдещите сили на ЕС, които ще заменят СФОР в края на тази година.
Бившият български президент Петър Стоянов замина за Молдова в сряда като специален пратеник на председателя на ОССЕ, българският външен министър Соломон Паси.
Стоянов ще се съсредоточи върху отцепилия се район на Приднестровието.
Във вторник (11 март) съдът за военни престъпления обяви присъдата срещу бившия босненски сръбски военен командир Момир Савич във връзка с убийства, изтезания и други нехуманни действия срещу мюсюлмани в източния град Вишеград през 1992 г.
Съдът реши, че Савич заедно с други сръбски войници е екзекутирал цивилни мюсюлмани през май 1992 г.
Той беше арестуван миналия декември.
Също във вторник полицията на БиХ претърси домовете на Небойша Чавич и Ратко Лопатич в бившата крепост на босненските сърби Пале.
И двама са служили като охранители на бившия босненски сръбски лидер Радован Караджич, който се укрива вече 12 години.
Осъден за военни престъпления босненски сърбин, който миналата седмица избяга от затвора, представлява заплаха за сигурността на съдията и прокурорите, участвали в делото, каза във вторник председателят на най-висшия съд на Босна и Херцеговина.
Радован Станкович (вдясно), заснет в съдебната зала на 12 юли 2002 г., миналата седмица избяга от затвора, където излежаваше 20-годишна присъда.
Полицията в Босна и Херцеговина (БиХ) каза във вторник (29 май), че е уведомила черногорските власти, че избягалият босненски сърбин, осъден за военни престъпления, може да се укрива на тяхна територия.
Радован Станкович, който излежава 20-годишна присъда за заробване, изтезаване, изнасилване и убийство на цивилни лица от несръбски произход по време на конфликта в БиХ от 1992-1995 г., е избягал в петък в източния град Фоча, докато е бил воден на преглед при зъболекар.
На път за местната болница колата, в която е пътувал бившият босненски сръбски войник, е била принудена да спре от друга кола.
След това Станкович е бил изкаран от колата от неопределен брой съучастници и е успял да избяга, въпреки че полицията е блокирала пътищата.
Във вторник полицията съобщи, че е открита колата, с която затворникът е избягал, изоставена на черен път в труднодостъпен район близо до границата с Черна гора, който е само на 10 км от Фоча.
"Предполага се, че той е преминал в Черна гора пеша", се казва в декларация на полицията от вторник, цитирана от АП.
Съобщава се, че Станкович е запазил гражданството си в бившия съюз между Сърбия и Черна гора, а според съществуващите закони властите в Подгорица не могат да го екстрадират обратно в БиХ.
Босненското представителство на Интерпол съобщи във вторник, че след като получи официален доклад за бягството, ще издаде международна заповед за ареста му.
Като се позова на директора на затвора във Фоча, хърватският информационен уебсайт Javno.hr съобщи в понеделник, че деветимата охранители, които са ескортирали Станкович до болницата, са били освободени от работа и срещу тях могат да бъдат предявени обвинения в углавно престъпление.
"Целта е да видим каква роля са играли тези хора в планираното бягство т. е., да сложим край на подозренията, че Станкович е получил помощ от затвора при бягството си", каза Александър Чичмил.
В същото време председателят на най-висшия съд на БиХ, който включва камарата за военни престъпления, изрази във вторник тревога за безопасността на лицата, осъдили Станкович.
"Това не трябваше да се случва", е казала на пресконференция в Сараево Меджида Крешо, цитирана от Ройтерс.
Сигурността на нашите съдии и прокурори е застрашена и това е лоша новина за жертвите и свидетелите.
След като Станкович заплаши със смърт съдиите и прокурорите по време на процеса срещу него, властите в БиХ назначиха специална охрана, за да осигурят защитата им.
През септември 2005 г. Станкович стана първият обвиняем, прехвърлен от Хагския трибунал на ООН за военни престъпления да бъде съден у дома.
Като го обвини по четири пункта в престъпления срещу човечеството и четири пункта в нарушения на законите и обичаите за водене на война, трибуналът заяви, че между август и октомври 1992 г. той е отговарял за къща във Фоча, която са наричали "Бордея".
Най-малко девет босненки - жени и момичета - са били държани там и са били подложени на постоянни изнасилвания и сексуален тормоз.
Сред заловените е имало две 12-годишни момичета, едното от които все още не е открито.
През ноември 2006 г. Станкович бе осъден на 16 години затвор.
Преди два месеца обаче апелативен съд увеличи присъдата му на 20 години.
България е предложила на съседна Македония дарение от радарни системи Б-37.
Радарът е съвместим с натовските стандарти и ще бъде използван от македонската армия, ВВС и противовъздушна отбрана.
Македонският министър на отбраната Владо Бучковски каза, че страната му планира да усили и задълбочи сътрудничеството с България.
България заяви, че е готова да дари на Македония радар Б-37 като част от усиленото военно сътрудничество между двете държави и в подкрепа на подготовката на Македония за членство в НАТО.
Радарните системи отговарят на натовските стандарти, но ще се нуждаят от модернизация.
Предложението бе обявено след среща през юли в София между македонския министър на отбраната Владо Бучковски и българския му колега Николай Свинаров.
Срещата се проведе в рамките на конференция под надслов "Членството в НАТО - възможности за търговия и инвестиции в ЮИЕ", организирана от българското МО в сътрудничество с Американската търговска палата в България.
"Модернизацията на радара, който желаем да дарим, е десет пъти по-рентабилно от инвестирането в нов радар", каза Свинаров.
Македонската армия, ВВС и противовъздушна отбрана ще използват този радар.
Според военни източници македонската армия не разполага понастоящем с такъв радар и приветства българската оферта.
Като част от засиленото сътрудничество двете съседни държави планират да започнат разговори за съвместна система за управление на въздушното пространство.
София е предложила и да сподели опит в сферата на граничния контрол и защита, както и е дала пълна подкрепа на кандидатурата на Македония за членство в НАТО.
Според Бучковски страната му планира да усили и задълбочи сътрудничеството с България, фокусирайки се по-специално върху последния опит в реформите и модернизацията на армията.
Той обяви също така, че министрите на отбраната и началниците на ГЩ на Македония, България и Албания ще проведат тристранна среща през септември.
Разговорите ще целят да укрепят регионалното сътрудничество и създаването на регионални системи за сигурност.
Върховният представител Пади Ашдаун и членът на председателството на БиХ Сюлейман Тихич подписаха в сряда (1 декември) споразумение за създаване на два нови отдела към регистрационната служба в съда на БиХ: "Отдел I" за военни престъпления и "Отдел II" за организирана престъпност, икономически престъпления и корупция.
По-късно Тихич каза, че това е важна стъпка към създаването на ефективна и независима съдебна система в БиХ и разглеждането на сериозни престъпни деяния, особено такива, свързани с военни престъпления и организираната престъпност.
Многонационално военно учение, наречено "Адриатическа схватка 2005", започна в понеделник (11 юли) с участието на Албания, Македония и Съединените щати.
Около 1 500 войници от военноморските сили и морската пехота на САЩ, албански сухопътни войски, водолазни и хеликоптерни екипи и взвод на македонските инженерни войски участват в триседмичното учение.
Силно земетресение от 6-а степен по скалата на Рихтер разтърси Североизточна Албания в неделя.
То е било усетено чак в Тирана, Косово и Черна гора.
Не се съобщава за жертви, но 18 къщи са били разрушени.
В понеделник (17 декември) Държавната агенция за разследване и охрана арестува Марко Скробич, на 36 г., по обвинения в престъпления срещу човечеството.
Прокуратурата на БиХ твърди, че бившият член на босненските хърватски полувоенни формирования по време на конфликта от 1992-1995 г. е бил съучастник в убийството през юли 1992 г. на гражданин от сръбски произход в град Котор.
Правителството на Федерация БиХ (ФБиХ) обсъди случая на бившия босненски мюсюлмански командир Расим Делич и реши, че няма доказателства, потвърждаващи, че той е нарушил условията на условното му освобождаване от Трибунала в Хага.
Трибуналът разреши на Делич да бъде на свобода по време на коледната ваканция на Трибунала.
Малко след завръщането си в Сараево обаче Делич бе посрещнат почти като знаменитост от босненския член на Председателството на БиХ Харис Силайджич.
Това предизвика остър протест от страна на Република Сръбска и на прокуратурата на Хагския трибунал.
В понеделник (24 януари) министърът на правосъдието Дражен Бошнякович потвърди, че неговото министерство е получило от Сърбия списък, съдържащ имената на 33-ма ветерани, заподозрени в извършването на военни престъпления.
Това са хърватски граждани, които са били обвинени или разследвани от военните съдилища на бивша Югославия.
Бошнякович подчерта, че списъкът не е окончателен, тъй като сръбските власти продължават да го допълват.
Списъкът е бил връчен като част от споразумението, постигнато неотдавна между Бошнякович и колегата му от Сърбия Снежана Малович във връзка със заподозрените във военни престъпления.
Срещата помежду им бе проведена след арестуването на хърватския ветеран от войната Тихомир Пурда в Босна и Херцеговина въз основа на заповед за арест, издадена от Сърбия, по подозрения в извършването на военни престъпления във Вуковар.
Сръбски държавен служител казва, че армията е закриляла Младич до 2002 г.
Шефът на белградското военно разузнаване, генерал Светко Ковач, каза пред вестник "Блиц" в сряда (29 юни), че армията е закриляла военновременния главнокомандващ на босненските сърби Ратко Младич до 2002 г.
През този период Младич е живеел у дома си и във военни обекти, каза Ковач.
Той каза също, че службата му продължава да получава сведения, че беглецът се укрива в армейски казарми, но не е в състояние да ги потвърди.
Той отхвърли твърденията, че военното разузнаване участва в преговори с Младич.
Междувременно седмичникът "Неделни телеграф" съобщи в сряда, че една от службите за сигурност на Сърбия е открила къде се укрива Младич, но не се е опитала да го арестува.
Радован Караджич и Ратко Младич ще бъдат изправени пред съда щом бъдат заловени, заяви в интервю, публикувано във вторник (2 януари) американският посланик със специални правомощия по въпросите на военните престъпления.
Ако двамата укриващи се от правосъдието бъдат открити преди 2010 г., Трибуналът на ООН ще продължи да действа, докато се гледат техните дела, заяви Клинт Уилямсън.
Но ако те бъдат заловени след тази дата друг международен орган ще трябва да ги съди, добави той.
Според сегашния график, трибуналът трябва да приключи с всички дела до 2008 г. и с обжалванията до 2010 г..
Единственото абсолютно неприемливо обстоятелство за правителството на Съединените щати е те да бъдат съдени например в Белград, т.е. от местни съдилища, обясни Уилямсън.
Македонската полиция пое контрола на границата с Гърция и постепенно ще измести армията от границите с България, Албания и Сърбия и Черна гора до края на 2005 г.
Новосъздадената гранична полиция в крайна сметка ще включва 3 200 служители.
Премиерът на Косово Байрам Реджепи съобщи, че ще бъде създадена комисия, която да разреши граничния спор с Македония.
По-рано този месец македонската полиция пое от армията контрола по сигурността на границата на страната с Гърция.
Този ход е част от усилията на Македония да постигне стандартите на ЕС и НАТО.
Около 650 служители от новосформираната гранична полиция ще охраняват дългата 250 километра южна граница.
На церемонията по предаване на граничния контрол министърът на отбраната Владо Бучковски каза, че Македония е една от последните страни в Европа, чиито граници се охраняват от войници, а не от полицаи.
Председателят на Парламента Люпчо Йордановски нарече новата служба стълб на националната сигурност и отбеляза, че създаването й е едно от условията на Споразумението за стабилизация и асоцииране с ЕС.
Според говорителя на македонската армия Зоран Секуловски полицията планира да поеме охраната по цялата граница до края на 2005 г.
До края на тази година полицията ще поеме контрола на източната граница с България, а в началото на следващата година ще започне да охранява и западната граница с Албания.
Армията ще предаде охраната на северната граница със Сърбия и Черна гора до края на 2005 г.
Граничните полицаи се обучават в Полицейската академия в Скопие.
Източници на министерството на вътрешните работи казаха, че граничната полиция ще включва общо 3 200 обучени полицаи, някои от които ще бъдат професионални военни, преминали обучение за полицаи.
Около 7 млн. евро ще бъдат похарчени за нови информационни системи, комуникационно оборудване и автомобили.
Смята се, че границата със Сърбия и Черна гора е най-проблемна.
Макар че Скопие и Белград подписаха споразумение и границата е международно призната, все още не е прокарана гранична бразда.
Освен това косовските лидери оспорват една част от границата на провинцията с Македония.
Според премиера на Косово Байрам Реджепи границата е правилна, с изключение на един участък близо до село Дебалде.
По време на неотдавнашното си посещение в Скопие Реджепи обяви, че ще бъде създадена комисия, която да разреши въпроса.
"Мога да кажа, че и двете страни приемат това решение, защото ние изхождаме от презумпцията, че трябва да живеем заедно като съседи", каза Реджепи.
ЕС предостави помощ от 1 млн. евро за очертаване на границата между Македония и Косово.
Началник-щабът на армията Хилми Йозкок се срещна в четвъртък (22 декември) с израелския си колега генерал Дан Халуц, който е на посещение в страната, за обсъждане на областите, в които е възможно допълнително засилване на военното сътрудничество.
Те разговаряха също за Иран и ядрената му програма, за глобалната заплаха от тероризма и за мирния процес в Близкия Изток.
Също в четвъртък бившият посланик на САЩ в Турция Марк Парис похвали ролята на Анкара в процеса и каза, че стабилизацията в Близкия Изток би била невъзможна без Турция.
Той каза, че Вашингтон може да разчита на помощта на Анкара за укрепване на демокрацията в региона.
Във вторник (31 март) Държавната прокуратура повдигна обвинение срещу 86-годишен бивш член на Югославската народна армия за организирането на убийствата на хиляди граждани след Втората световна война.
Мартина Михордин, говорителка на Държавната прокуратура, поиска арестуването и разследването на Симо Дубаич, сръбски гражданин, който е бил майор в армията, за военни престъпления срещу военнопленници и за престъпления срещу човечеството.
Дубаич е заподозрян в разпореждането на убийствата на около 13 000 души, повечето от които пронацистки хърватски войници, в период от три седмици между 16 май и 5 юни 1945 г.
Убийствата са станали в близост до Коцевски Рог, Словения.
Представители на министерството на правосъдието обявиха във вторник (15 януари), че Норвегия ще екстрадира хърватски гражданин в Сърбия, където той ще бъде изправен пред съда да отговаря за убийството и изтезанията на хърватски арестанти във Вуковар през 1991 г.
Дамир Сирета, на 44 г., се издирва също и от Хърватия, където той бе осъден задочно на 12 години затвор за убийството на затворник.
Норвежките представители заявиха, че са решили той да бъде изпратен в Сърбия, защото там той ще трябва да отговаря за по-сериозни обвинения.
Той ще бъде екстрадиран след четири седмици, освен ако не обжалва решението и не поиска помилване от крал Харалд.
Министърът на отбраната Лазар Еленовски съобщи в сряда (27 декември), че е уволнил шефове в сектора на военното разузнаване в страната във връзка с неотдавнашния скандал с оръжието, конфискувано при опит да бъде изнесено в България.
Еленовски заяви, че трима високопоставени служители са били уволнени след като вътрешно разследване е установило нередности в договора с българската компания, за която е било определено оръжието.
Установено е било също, че военното разузнаване не е успяло да извърши необходимото предварително преценяване на условията.
Еленовски не изключи още промени в генералния щаб на армията.
Главният прокурор на ООН за военни престъпления Карла дел Понте каза в сряда (3 октомври), че напредъкът на Сърбия в усилията за залавяне на обвинените във военни престъпления е твърде бавен.
В официално изявление на нейната говорителка Олга Кавран Дел Понте предупреждава, че този темп може да доведе до цялостно проваляне на арестите на оставащите на свобода бегълци.
Тя се срещна с официални лица в Белград преди две седмици, преди представянето на доклад заедно с представители на ЕС по-късно този месец относно степента на сътрудничество на Сърбия.
Народите трябва да се обединят, за да спечелят войната срещу тероризма, заявиха участниците в двудневна антитерористична конференция, която завърши в Анкара в петък.
Председателят на Комитета на началник-щабовете на САЩ Питър Пейс (вляво), заедно с началник-щаба на турската армия генерал Хилми Йозкок, по време на симпозиума на тема "Глобалният тероризъм и международното сътрудничество" в Анкара миналата седмица.
Тероризмът е най-сериозната заплаха, пред която е изправено човечеството през 21-и век, каза началник-щабът на турската армия генерал Хилми Йозкок в края на двудневната международна антитерористична конференция, която завърши в Анкара в петък (24 март).
"Ще постигнем голяма победа в борбата си срещу тероризма, когато нашите държави, армии, съдебни органи, международни организации, неправителствени организации, медии, местни администрации и народи заемат обща позиция срещу тероризма", каза Йозкок при закриването на симпозиума на тема "Глобалният тероризъм и международното сътрудничество" в турската столица.
За да има успех борбата с тероризма, всички държави и народи в света трябва да приемат една обща култура.
Той отправи и предупреждение към държавите, които спонсорират тероризма.
"При новото ниво на комуникационни възможности и връзки стените са толкова прозрачни, че всякакви връзки или отношения с терористи вече не са тайна", каза той.
Страните, които подкрепят и подхранват тероризма, може би си мислят, че те ще станат силни, докато другите народи страдат от тероризма.
Но историята ни учи, че на практика тероризмът е неблагодарно дете, което накрая показва неблагодарността си, като напада онзи, който го храни.
Форумът, чийто домакин е Генералният щаб на Турската армия, събра високопоставени военни и политически ръководители от 82 страни, включително афганистанския президент Хамид Карзай, председателя на Комитета на началник-щабовете на САЩ генерал Питър Пейс, както и началник-щабовете на други страни членки на НАТО.
Турският президент Ахмет Неждет Сезер и премиерът Реджеп Тайип Ердоган присъстваха на откриването на симпозиума в четвъртък.
Пейс, един от основните лектори на симпозиума, подчерта, че нито една страна не може да спечели войната срещу тероризма сама, като дори и най-малката страна може да играе важна роля.
"Няма държава, която да е толкова голяма, че да може да се справи сама", каза той.
Както и няма държава, която да е толкова малка, че да не може да има стратегическо значение и съществено участие.
Според Пейс военната мощ може да е от голямо значение за гарантиране на сигурността, но други елементи, като доброто ръководство, икономическото развитие и добрите образователни системи, които не учат на омраза, са "ключовете към дългосрочната победа във войната с тероризма".
Карзай, който също беше сред основните лектори на форума, нарече тероризма "най-лошата заплаха", пред която е изправен днес светът, и каза, че е необходимо широко международно сътрудничество в борбата срещу него.
Тероризмът "е предизвикателство, с което всички ние трябва да се справим заедно", каза афганистанският президент.
Като отхвърли всякаква връзка между тероризма и една определена религия, като исляма, Карзай каза, че той "няма традиция, няма религия и няма ценностна система".
Пентагонът ще изразходва над 100 милиона долара за построяването на нови военни бази в България и Румъния, след като правителството на президента Барак Обама неотдавна се отказа от плановете за изграждане на противоракетен щит в Източна Европа, съобщи в петък (16 октомври) електронният вестник "Старс енд Страйпс".
Полковник Гари Ръс, командващ на Съвместните оперативни сили "Изток", е казал, че базите в Румъния и България са доказателство за силния ангажимент на САЩ в Източна Европа.
Построяването на базата в Румъния ще бъде завършено в рамките на следващите няколко месеца, а базата в България ще влезе в експлоатация през 2011 или 2012 г., според "Старс енд Страйпс".
Като крачка към присъединяването към НАТО и осигуряване на стабилен сектор на сигурността, Косово се присъедини към регионалните си партньори с подписването на споразумението ССВС със САЩ.
Споразумението ССВС ще спомогне за изграждането на въоръжените сили на Косово.
Косово гледа напред към едно по-стабилно военно бъдеще, след като вече се присъедини към съседките си в засилването на сътрудничеството с въоръжените сили на САЩ чрез подписването на Споразумението за статута на въоръжените сили (ССВС).
Споразумението ССВС, подписано на 18 февруари в Прищина, определя правния статут на въоръжените сили на САЩ на територията на друга държава.
То очертава правата и задълженията между САЩ и правителствата домакини по отношение на наказателното и гражданското правораздаване, данъчни и митнически въпроси, внасяне и изнасяне на лични вещи и уреждане на искове за щети.
Съединените щати поддържат споразумения ССВС с много държави по света.
Сърбия, Черна гора, Македония, Босна и Херцеговина, Хърватия и Албания са подписали споразумения ССВС със САЩ.
Военният експерт от Косово Наим Малоку, бивш офицер и понастоящем външен съветник в министерството на околната среда и пространственото планиране, казва, че споразумението е много важно.
"Първият [резултат от] това споразумение е, че Косово назначи първия си военен аташе в чужбина - Джеват Гаши, военен аташе в Съединените щати", каза Малоку за SETimes, добавяйки, че споразумението ще улесни също кандидатурата на Косово за НАТО.
Директорът на Центъра за изследване на сигурността Рамадан Чехая казва, че споразумението се базира на Закона за ССВС, одобрен от парламента миналата година.
"Значението на това споразумение [е] фактът, че се узаконява сътрудничеството между Косово и Съединените щати", каза Чехая за SETimes.
Депутатът от опозицията Бурим Рамадани отбелязва: "Основната разлика между споразумението с Косово и другите подобни споразумения, подписани с други страни е, че Съединените щати ще играят важна роля в създаването на косовските въоръжени сили".
Блерим Лимани, говорител на министерството на Косовските сили за сигурност (КСС), каза за SETimes, че споразумението "предлага помощ за всички стълбове на мисията на КСС - противопожарна охрана, търсене и спасяване, унищожаване на опасни материали и обезвреждане на боеприпаси".
Косово е започнало също сътрудничество с други регионални страни, които са подписали споразумението ССВС.
Македонският министър на отбраната Фатмир Бесими се срещна във вторник (21 февруари) в Прищина с висши представители на КСС, включително с министър Агим Чеку.
Бесими и Чеку обсъдиха сътрудничеството между двете министерства в областта на сигурността, отбраната, здравеопазването, военното обучение и съвместния принос към опазването на мира в региона.
Това ще спомогне за развитието на КСС и ще засили нашето сътрудничество.
"[То ще помогне] на КСС да се подготвят да поемат още повече... задължения вътре и извън страната в операции, водени от НАТО", каза Чеку.
Ментор Беча, политически съветник в албанското министерство на отбраната, каза за SETimes, че споразумението ССВС гарантира правата и привилегиите на въоръжените сили в страната домакин и освен това улеснява придвижването на войски, военни средства и оръжия.
Албания е извлякла ползи от такова споразумение, което улесни и членството и в НАТО.
Главният прокурор на Трибунала на ООН Карла дел Понте приключи двудневно посещение в Белград във вторник (3 октомври).
В центъра на разговорите бе нивото на сътрудничество на Сърбия с Трибунала в Хага и изпълнението на правителствения план за действие за залавяне на останалите обвиняеми във военни престъпления, включително Ратко Младич.
Миналата седмица Дел Понте каза, че не е доволна от резултатите и на двата фронта.
В средата на октомври тя трябва да представи на ЕС подробен доклад за усилията на Сърбия.
Министърът на правосъдието Михайло Маневски заяви в четвъртък (22 февруари), че Македония е изготвила законопроект, който ще регулира практически всички въпроси, свързани със сътрудничеството с Трибунала на ООН за военни престъпления в Хага.
Властите се надяват след време Трибуналът да прехвърли за разглеждане в Македония четири дела.
Прехвърлянето на дела бе основна тема на посещението в Хага на делегация от Босна и Херцеговина.
Говорителят на Трибунала Рефик Ходжич определи двудневните разговори като продуктивни.
Хиляди се събраха на площад Тангодан в Анкара в събота (7 юли), за да протестират срещу нарастващите терористични атаки на Кюрдистанската работническа партия (ПКК).
Повече от трийсет групировки подкрепиха протеста, включително главната опозиционна Републиканска народна партия.
В изявление, излъчено по НТВ в петък, турският външен министър Абдула Гюл потвърди, че е готов план за трансгранична операция, насочена срещу базите на ПКК в съседен Ирак.
По-късно в петък турски войници са обстрелвали две села в Северен Ирак.
Побой над войник във военните казарми "Гоце Делчев" в Скопие коства работата на командира на поделението.
Военният министър Владо Бучковски реши в сряда (9 април) да уволни полковник Стойче Десковски, който е и декан във военната академия.
Според свидетелите, редник Сали Красничи е бил бит в продължение на 30 минути в понеделник вечерта от трима пияни цивилни.
Пълното сътрудничество с Трибунала на ООН за военни престъпления в Хага, което ще доведе до арестуването и екстрадирането на Ратко Младич и други укриващи се от правосъдието военнопленници, е главното условие за подписването на Споразумение за стабилизация и асоцииране (ССА), заяви еврокомисарят по разширяването Оли Рен в сряда (5 септември).
На обща пресконференция с Рен в Брюксел, сръбският външен министъл Вук Йеремич заяви, че Сърбия е решена да изпълни всичките си задължения към Трибунала с оглед оформянето на ССА през следващия месец.
Докато бе в Брюксел, Йеремич също се срещна с Генералния секретар на НАТО Яп де Хоп Схефер и представи документ, очертаващ целите в светлината на членството в Програмата "Програма за мир" на НАТО.
Напоследък отношенията с Алианса някак се изостриха след като членове на партията на премиера Воислав Кощуница изказаха предположения, че НАТО има скрити планове за Косово.
САЩ поканиха Сърбия и Черна гора да подпише две споразумения, които биха могли да създадат основата за бъдещо сътрудничество.
В същото време Вашингтон призовава Сърбия и Черна гора да изпълни международните си задължения, като предаде останалите на свобода обвиняеми във военни престъпления, включително Ратко Младич.
Посланикът на САЩ в Белград Майкъл Полт заяви, че членството в програмата "Партньорство за мир" и по-късно в НАТО е невъзможно за Сърбия и Черна гора, докато заподозреният във военни престъпления Ратко Младич не бъде задържан.
Посланикът на САЩ в Сърбия и Черна гора Майкъл Полт потвърди по-рано този месец, че Вашингтон е поканил властите в Белград да подпишат две споразумения за военно сътрудничество - Споразумение за сигурност и сътрудничество (ССС) и Споразумение за статута на силите (СЗСС).
Сега от властите на държавния съюз зависи дали ще приемат споразуменията, заяви Полт.
Въпреки че в никое от тях не се споменава за евентуално разполагане на американски бази в Сърбия и Черна гора, те ще служат като "крайъгълен камък" за бъдещото сътрудничество, добави той.
Съединените щати биха искали да видят, че Сърбия и Черна гора изпълнява международните си задължения и ще помагат с каквото могат, каза Полт.
Същевременно обаче той подчерта, че членството в програмата "Партньорство за мир" и в НАТО е невъзможно за Сърбия и Черна гора, докато тя не предаде издирваните заподозрени във военни престъпления - включително бившия военачалник на босненските сърби Ратко Младич - на трибунала на ООН в Хага.
Изказвайки похвала към Сърбия и Черна гора като горда и отговорна държава, която принадлежи към обединена Европа, Полт призова властите да предприемат необходимите стъпки за пълно сътрудничество с Хага.
Двете споразумения, предложени от Съединените щати, биха помогнали на Сърбия и Черна гора да модернизира армията си, да постигне икономически прогрес и изцяло да възприеме такива принципи, като демокрация, граждански контрол върху армията и обединена отбранителна система с други страни членки на евроатлантическата общност, заяви Полт.
Те не представляват "съкратен път към НАТО", а са стъпки, които всеки евентуален член на НАТО трябва да предприеме, добави той.
Министърът на отбраната на Сърбия и Черна гора Първослав Давинич заяви, че федералните власти са получили проектоспоразуменията и ги разглеждат.
В същото време двете съставни републики ще изложат собствените си позиции по споразуменията, каза той.
Специалният пратеник на Сърбия и Черна гора в НАТО, Бранислав Милинкович, каза пред белградски медии, че много европейски държави са се възползвали от подобни споразумения със САЩ.
Договореностите биха помогнали за ускоряването на реформите в отбраната, отбеляза той.
Споразумението за сигурност и сътрудничество обхваща две области - международно военно обучение и чуждестранно военно финансиране.
Споразумението за статута на силите регулира статута на членовете на американските въоръжени сили, които ще пребивават в Сърбия и Черна гора въз основа на първото споразумение.
То регулира митническите и данъчни задължения на американския личен състав, свидетелствата им за управление на МПС, както и кои съдилища ще имат юрисдикция в случай на закононарушения.
Апелативната камара на Съда на БиХ намали в понеделник (11 април) 20-годишната присъда на Кърсто Савич с три години.
Савич беше осъден за военни престъпления срещу несърби, извършени по време на босненския конфликт от 1992-1995 г. в Източна Херцеговина.
Първоначалната присъда беше произнесена през март 2009 г.
Савич, бивш началник на босненските сръбски полицейски части в района на Требине, беше осъден за преследвания на цивилни мюсюлмани и хървати в периода между месеците май и декември 1992 г.
Висши представители на правителство и армията отново потвърдиха, че борбата с тероризма остава първостепенен приоритет за страната по време на спешно заседание по въпросите на сигурността в Анкара късно във вторник (12 юни).
Заседанието бе фокусирано предимно върху борбата с терористичната организация Кюрдска работническа партия (ПКК).
Според съобщения в местната преса участниците са се споразумели за използването на специално подготвени части в южните провинции на страната.
Специалните части ще прилагат нови методи в борбата с ПКК.
Тридневно военно учение с участието на държави-членки на НАТО и държави-партньори започва в неделя (24 август) в БиХ.
По време на прес-конференция в четвъртък говорителят на СФОР Дейл МакИкърн подчерта, че учението е част от редовната подготовка и не е свързано с операции за арестуване на лица, заподозрени във военни престъпления.
Поднасяйки извинения за възможни затруднения по пътищата, МакИкърн апелира към гражданите за търпение, когато пътуват с автомобили около районите, които ще бъдат използвани за военните маневри.
Бивш босненско-сръбски полицай се призна за виновен в четвъртък (24 юли) за участие в убийствата на над 200 мюсюлмани и хървати по време на конфликта в Босна и Херцеговина.
Дарко Мърдя, 36-годишен, призна, че е участвал в екзекуцията на затворници на връх Власич през август 1992 г.
Прокурорите препоръчаха присъда 15-20 г. затвор като част от постигнато споразумение със защитата.
В замяна за неговото сътрудничество те оттеглиха обвинението за масово убийство.
В други новини от четвъртък, мюсюлманската комисия за изчезналите лица съобщи, че в Зепче, близо до Сараево, са открити телата на 76 жертви от конфликта през 1992-1995 г.
Според сведения на очевидци, босненско-хърватски войници са извършили екзекуциите през 1993 г.
Също в четвъртък Хелзинският комитет за човешките права издаде доклад, в който се казва, че хърватската армия е убила най-малко 83 сръбски цивилни в операция по завземането обратно на територия от сепаратисти през май 1995 г.
Според очевидци, разпитвани от следователите, 30 души са били убити, когато са се опитали да избягат, а другите 53-ма са били застреляни в техните села.
По време на посещение в Белград в понеделник (25 октомври) британският министър по европейските въпроси Денис МакШейн каза, че пълноценното сътрудничество с Трибунала на ООН за военни престъпления би увеличило перспективите за европейска интеграция на Сърбия-Черна Гора.
По време на срещите си съответно с президента на Сърбия-Черна Гора Светозар Марович и сръбския президент Борис Тадич МакШейн подчерта, че обвниняемите, които са все още на свобода, вредят на националните интереси.
Той призова освен това към ефективен диалог между Прищина и Белград в процеса на търсене на решение за статута на Косово.
МакШейн продължава обиколката си на региона във вторник, когато ще пристигне в съседна Македония.
Дясната опозиционна партия ВМРО-Народна настоя в неделя (27 ноември) за оставката на началника на ГЩ на армията генерал Мирослав Стояновски заради съмненията, свързани с военновременното му минало.
Искането бе направено няколко дни, след като в регионалните медии излязоха съобщения, че хърватски прокурори възнамеряват да разследват предполагаемото участие на Стояновски във военните престъпления, извършени във Вуковар през 1991 г.
Генералният секретар на ВМРО-Народна Йован Андоновски каза, че проблемът може да застраши стабилността на системата за сигурност в Македония и призова Стояновски да напусне поста.
В понеделник македонският премиер Владо Бучковски трябваше да се срещне с главния прокурор Александър Пърчевски и с председателя на Държавната комисия за борба с корупцията, Драган Малиновски.
Разговорите ще се съсредоточат основно върху сътрудничеството между прокуратурата и комисията, които на практика се игнорират взаимно от месеци.
Съдът в БиХ осъди бивш военен командир на Република Сръбска (РС) на 22 години затвор за военни престъпления в петък (30 октомври).
Предраг Куюинджич бе признат за виновен в убийство, сексуално робство, нечовешко отношение и преследване на босненски и хърватски цивилни лица в Добой, по време на конфликта през 1992-1995 г.
Той може да обжалва присъдата.
Очаква се Сърбия да отдели около 30 милиона евро от бюджета за 2006-2007 г., за ремонт и модернизиране на военните самолети и хеликоптери, съобщи в петък (1 септември) сръбският министър на финансите Младан Динкич.
Не се планира закупуване на нови изтребители и хеликоптери.
Според Динкич, правителството е решено в страната да има изцяло професионална армия до 2010 г.
Румънският Върховен съвет по отбрана одобри военните ангажименти за 2008 г.
Върховният съвет по отбрана одобри в сряда (19 декември) плана на министерството на отбраната за военните ангажименти през 2008 г.
Румънските войски ще продължат участието си в мироопазващите мисии на Балканите, в Афганистан и Ирак, в колективните отбранителни операции "Active Endeavour" ("Активно усилие") в Средиземно море, както и във водените от ООН, ОССЕ и от ЕС отделни наблюдателски и мониторингови мисии.
Президентът Траян Бъсеску каза, че Румъния не планира каквито и да било мерки срещу Молдова, която миналата седмица изгони двама румънски дипломати от страната.
Молдова ги обвини в извършване на дейности, несъвместими с дипломатическия им статут.
Двете страни си разменят остри реплики през изтеклите няколко месеца.
Кипърското правителство е поискало от ООН и ЕС да спрат военно учение в североизточната турска част на острова, съобщи във вторник (16 юни) говорителят на правителството Стефанос Стефану.
Той заяви, че учението нарушава суверенитета на Република Кипър, нейното въздушно пространство и териториални води.
Стефану предположи, че военното учение може да е опит за противодействие срещу усилията на кипърското правителство за проучване и експлоатация на запасите от въглеводородни суровини в неговата изключителна икономическа зона в Средиземно море.
"Ако нашите усилия успеят, както кипърските гърци, така и кипърските турци ще спечелят от тях", заяви Стефану.
През май Турция протестира срещу плановете, обявени от кипърското правителство, да наеме американска компания за да започне проучвания в неговата изключителна икономическа зона.
Анкара заяви, че проучванията за нефт нарушават правата на кипърските турци върху природните ресурси на острова.
Бившият началник-щаб на босненската мюсюлманска армия Расим Делич получи в понеделник тригодишна присъда, след като Трибуналът на ООН за военни престъпления го осъди за това, че не е предотвратил жестокото отношение на ислямските чуждестранни бойци под негово командване към босненски сръбски войници.
Расим Делич, на 59 г., бе признат за виновен, че не е направил необходимото да предотврати и накаже жестокото отношение към босненски сръбски войници от ислямските чуждестранни бойци под негово командване.
Международният наказателен съд за бивша Югославия (МНСБЮ) осъди в понеделник (15 септември) бившия началник-щаб на босненската мюсюлманска армия на три години лишаване от свобода за това, че е допуснал изтезания на босненски сърби по време на конфликта от 1992-1995 г. в Босна и Херцеговина (БиХ).
Тричленният съдебен състав призна с мнозинство о.р. генерал Расим Делич,59, за виновен в това, че не е направил необходимото да предотврати и накаже жестокостите, извършени от ислямските чуждестранни бойци под негово командване.
Делич става началник на Главния щаб на Армията на БиХ (АРБиХ) през юни 1993 г.
По-късно същата година той създава така нареченото подразделение "Ел Муджахед", съставено от бойци от ислямски държави, включително Афганистан, които идват на помощ на босненските мюсюлмански сили.
Към края на годината подразделението става част от АРБиХ.
Съдът отсъди, че Делич е отговорен за престъпленията на подразделението "Ел Муджахед" в село Ливаде и лагера "Каменица" в Централна БиХ през юли и август 1995 г., когато 12 пленени босненски сръбски войници за преживели различни видове мъчения.
"Някои [пленници в "Каменица"] са били подложени на електрошокове, а други са претърпели ужасни болки от употребата на маркучи с въздух под високо налягане, привързани към краката им", се твърди в обвинителния акт.
В него се описва още случай, в който пленниците са били заставяни да целуват отрязаната глава друг пленник.
Прокурорите от ООН твърдят, че Делич е бил наясно с факта, че бойците от "Ел Муджахед" са били склонни към извършване на престъпления, но не е направил необходимото да ги предотврати или да накаже виновниците.
Бившият началник-щаб на босненските мюсюлмани бе оправдан по три други обвинения в убийство и жестоко отношение във връзка с няколко отделни инцидента между 1993 и 1995 г.
Прокурорите от ООН бяха поискали 15-годишна присъда за Делич, който е най-висшият босненски мюсюлмански офицер, осъден от МНСБЮ досега.
Защитата твърдеше, че той не е имал ефективен контрол върху чуждестранните ислямски бойци.
Съдебният процес започна през юли 2007 г., около 29 месеца, след като Делич се предаде доброволно на МНСБЮ към края на февруари 2005 г.
Той вече е прекарал 488 в затвора, които съдът ще приспадне от неговата присъда.
Босненските хървати и сърби единодушно разкритикуваха присъдата на МНСБЮ, обвинявайки съда в тенденциозно отношение към тях.
Решението е "отявлено нарушение на международното право и пример за двоен стандарт в съдебната система", е заявил Райко Кузманович, президент на Република Сръбска, цитиран от АП.
Този месец американски военнослужещи участват във военни учения на териториите на бившите страни членки на Варшавския договор България и Румъния.
Вашингтон е изпратил около 700 войници, които заедно с българската армия ще проведат учения с участието на бронирана техника.
Други 1 700 американски и 400 румънски военнослужещи започват във вторник (19 юли) учение по бойни действия в градски условия.
Генерал Джеймс Джоунс, главнокомандващ на въоръжените сили на САЩ и НАТО в Европа, нарече съвместните маневри и евентуалното разполагане на американски бази в двете страни част от "изместването на изток на центъра на тежестта" на американската военна политика.
Разследващият съдия от загребския окръжен съд Зденко Посавеч отново прекрати разследването срещу депутата от парламента Бранимир Главаш, който е заподозрян в извършване на военни престъпления срещу етнически сръбски цивилни лица в Осиек през 1991 г.
Според изявление на съда Посавеч е решил в понеделник (1 януари), че на основата на медицински прегледи Главаш е физически и психологически негоден да участва в процедурите срещу него.
Той бе освободен от ареста миналия месец, след като обяви 37-дневна гладна стачки.
Полицията арестува в петък (26 септември) във Виена бившия хърватски генерал и заместник-министър на отбраната Владимир Загорец, на когото ще бъдат предявени обвинения в злоупотреби в неговата страна.
Прокуратурата съобщи, че Австрия ще екстрадира Загорец в Хърватия.
Полицията първо го арестува във Виена през март 2007 г.
Той обаче плати гаранция от 1 милион евро и бе освободен, докато Загреб предяви обвинения срещу него.
Твърди се, че Загорец е откраднал 5 милиона евро от правителствени средства.
Според други съобщения Камарата за военни престъпления в Белград е започнала разследване в петък на Петер Егнер, бивш офицер от Гестапо, който сега живее в Съединените щати и за когото се твърди, че е убил хиляди цивилни лица по време на Втората световна война.
Според прокурорите като офицер в Гестапо през 1941 и 1942 г. Егнер е създал и работил в няколко концентрационни лагера в Белград и е участвал в екзекутирането на цивилни лица, включително на жени и деца.
Сръбският президент Борис Тадич отново призова в събота (25 март) за изпълнение на всички задължения към Трибунала на ООН.
В слово пред Централния съвет на Демократическата партия Тадич предупреди, че обществеността не трябва да бъде заблуждавана относно шансовете на страната за евроатлантическа интеграция, ако това изискване не бъде изпълнено.
ЕС вече заяви, че преговорите по Споразумението за стабилизация и асоцииране могат да бъдат прекратени, ако не бъдат изпълнени останалите задължения и особено предаването на Ратко Младич и останалите обвиняеми във военни престъпления.
По друг повод външният министър на Сърбия и Черна гора Вук Драшкович също призова за пълно сътрудничество в няколко изказвания по медиите през уикенда.
Той подчерта, че времето изтича и че случаят с Младич трябва да бъде решен в следващите две до три седмици.
Според Драшкович предаването на Младич ще засили позициите на Сърбия в преговорите за статута на Косово.
Процесът срещу Слободан Милошевич в Хага осигури важно свидетелство за ролята на Белград в балканските конфликти през 90-те години, както и поуки за бъдещи дела за военни престъпления, заяви в свой доклад, публикуван в четвъртък, правозащитната организация "Хюмън Райтс Уоч".
Докладът разглежда основните доказателства, представени в процеса срещу Слободан Милошевич в Хага.
Преждевременният край на процеса срещу Слободан Милошевич лиши много от жертвите на балканските конфликти от 90-те години от справедливо възмездие, но това не трябва да омаловажава другите постижения на процеса, заяви в свой нов доклад, публикуван в четвъртък (14 декември), организацията "Хюмън Райтс Уоч".
Докладът с обем от 80 страници на американската правозащитна група, озаглавен "Претегляне на доказателствата: поуките от процеса срещу Слободан Милошвич", изследва доказателствените и процедурните аспекти на делото срещу бившия югославски лидер.
Най-голямото дело за военни престъпления в Европа след Нюрнбергския процес, проведен след края на Втората световна война, бе открит в Международния наказателен съд за бивша Югославия (МНСБЮ) на 12 февруари 2002 г.
Милошевич, който бе арестуван през април 2001 г. и прехвърлен в Хага три месеца по-късно, стана първият държавен глава, даден под съд за военни престъпления.
Той бе обвинен по 66 пункта във военни престъпления, престъпления против човечеството и нарушаване на законите и обичаите за водене на война, събрани в три отделни обвинителни акта, засягащи ролята му в конфликтите в Босна и Херцеговина (БиХ), Хърватия и Косово.
Обвинителният акт за БиХ съдържаше най-тежкото обвинение - за геноцид.
Първоначално се очакваше процесът да продължи най-малко две години.
След многократни прекъсвания, дължащи се на лошото здраве на Милошевич, "процесът на века" бе все още в ход, когато Милошевич почина на 11 март 2006 г.
Процесът бе официално прекратен три дни по-късно, само месеци преди очакваните окончателни решения на съдиите по делото.
"Макар че Милошевич така и не бе осъден, изложените в процеса срещу него доказателства показаха, че Белград е били инициатор на жестоките войни в Босна, Хърватия и Косово", заяви Сара Дарехшори от Международната програма за правосъдие на ХРУ.
Процесът срещу Милошевич също така показва как трябва да се водят - или не - бъдещите дела срещу високопоставени служители за престъпления от особено голямо значение.
Огромното количество доказателства, събрани по време на процеса, ще помогнат на бъдещите поколения да разберат по-добре историята на региона и как са възникнали конфликтите в него, казват от ХРУ.
Фактът, че бившият югославски лидер имаше възможността да провери доказателствата на прокуратурата при кръстосан разпит, не само повишава тяхната стойност като исторически архив, но ги прави полезни и за други дела за военни престъпления.
ХРУ си извлече редица поуки от делото срещу Милошевич, включително тази, че прокурорите трябва да ограничават обвиненията до най-сериозните предполагаеми престъпления и да избягват дублирането.
Групата смята още, че комбинирането на отделни, но свързани обвинения във военни престъпления срещу високопоставен обвиняем в един-единствен процес спомага да се представи обобщена картина на цялостната роля на лицето в извършването на предполагаемите престъпления.
Делото срещу Милошевич показа също, че трябва да се осигури достатъчен период за подготовка на процеса и че съдът не трябва да се поддава на обществения натиск да открива процес, преди всички участници в него да са завършили подготовката си.
"Започването на процеса 11 дни след решението да се комбинират обвиненията за Косово, Хърватия и Босна в едно дело имаше силно отрицателен ефект", каза Дарехшори.
На обвиняемите с висок ранг трябва да се разрешава да се представляват сами само ако са способни да изпълняват ролята на адвокат и ако присъстват на заседанията редовно, твърди ХРУ.
"Когато някой обвиняем се представлява сам/а, е уместно да се назначат защитници, действащи като amici curiae (приятели на съда), които да гарантират защитата на правата на обвиняемия", се казва в доклада.
В юридически и фактологически сложни дела е важно да участват адвокати, способни да се грижат за техническите въпроси, които представляващият се сам ответник може да не е в състояние да обхване, за да бъде гарантиран справедлив процес.
Във вторник (18 май) полицията арестува двама заподозрени във военни престъпления, единият от които е босненски сръбски полицай.
Милан Перич, на 49 г., и Славко Лалович, на 51 г., са обвинени в извършването на престъпления срещу човечеството през 1992 г.
Подозира се, че техни жертви са станали бошнаци от района на Калиновик.
Дванадесет неправителствени организации от Босна и Херцеговина, Хърватия и Сърбия призоваха генералния секретар на ООН Бан Ки Мун да назначи Дейвид Толбърт, заместник главен прокурор на Трибунала на ООН за военни престъпления, за наследник на главния прокурор Карла дел Понте, когато нейният мандат изтече през септември.
Базираната в Белград организация "Фонд за хуманитарно право", една от подписалите общото писмо до Бан миналата седмица, съобщи за това в понеделник (25 юни).
Неправителствените организации заявиха, че американецът Толбърт се радва на висока степен на доверие в бившите югославски републики и има опита и уменията да гарантира ефективно съдебно преследване.
След кавгите в държавното ръководство, довели до отстраняването на румънския министър на отбраната и принудителното пенсиониране на началник-щаба на армията, някои се опасяват, че дейността на армията може да пострада, ако ръководството не бъде възстановено.
Румънският президент Траян Бъсеску заяви, че няма да толерира политическа намеса от страна на армията.
Назначавайки нов началник-щаб на армията миналия месец, румънският президент обеща да държи военните далече от политиката.
"Нито за миг няма да толерирам каквато и да е политическа намеса от страна на армията", каза той по време на церемонията по назначаването на контраадмирал Георге Марин за нов началник на генералния щаб.
След като разногласията сред членовете на управляващата коалиция преляха и в институциите на отбраната, ръководството на румънската армия е силно разединено.
Предшественикът на Марин, генерал Еуген Бадалан, бе влязъл в остра политическа свада с министъра на отбраната Теодор Атанасиу от Либералната партия, което накара президента да предупреди за "разрив между министерството и армията".
Бадалан се съпротивляваше на призивите на Атанасиу за изтегляне от Ирак, а Атанасиу настояваше за уволняване на началник-щаба на армията, тъй като бил следствен във връзка с договор за военни доставки.
Самият министър на отбраната междувременно бе разследван за предполагаема намеса в политиката на военното разузнаване.
През септември президентът отстрани Атанасиу и принуди Бадалан да се пенсионира.
Той обаче даде висока оценка на Бадалан за това, че е останал до него, противопоставяйки се на неочакваните призиви на Либералната партия за изтегляне от Ирак.
Някои политици си въобразяваха, че "партийните резолюции могат да се прехвърлят за изпълнение от армията", каза Бъсеску.
Макар че прокурорите впоследствие решиха да не повдигат обвинения срещу Атанасиу, Бъсеску отказва да отмени заповедта за остраняване.
Министърът сега търси справедливост в съда, заявявайки, че е наказан заради възгледите си за Ирак и тъй като е "засегнал мрежата от интереси, обхващаща министерството на отбраната".
Социалдемократическата опозиция междувременно призова за назначаване на нов министър на отбраната, "способен да възстанови връзките между военното и гражданското ръководство", както се изрази Джордже Майор, бивш председател на Комисията по отбрана.
"След несполучливото решение за изтегляне на войските, взето в централата на една политическа партия, новият министър трябва да може да се интегрира в процеса на нормално вземане на решения по политиката на национална сигурност", каза за SETimes Майор малко преди да бъде избран от Бъсеску за началник на румънската разузнавателна служба.
Юлиан Фота, директор на Националния колеж по отбрана, заяви, че в армията няма криза.
Плановете за модернизация на армията са дългосрочни, много стриктни, част от ангажиментите ни към НАТО.
Те не могат да се влияят от политически промени, нито от смени във военното командване.
Разбира се, румънската армия би искала политиците да признаят нейният важен принос за присъединяването към НАТО.
С повече от 1 000 военнослужещи в Афганистан, Ирак и Косово, "от решаващо значение е министерството на отбраната да има хармонизирано гражданско-военно ръководство", казва Фота.
Едно колебливо, повърхностно политическо ръководство може да засегне дейността на армията.
Трибуналът за военни престъпления на ООН отложи в петък (20 февруари) изслушването на Караджич по новия обвинителен акт срещу него поради прокурорска грешка.
Прокурорите не са включили достатъчно доказателства по три точки в обвинителния акт.
Съдия Ян Бономи насрочи следващото изслушване за 25 февруари.
Караджич заяви, че ще се консултира със своите юридически съветници и след това ще внесе своята пледоария.
Прокурорите внесоха новия обвинителен акт срещу Караджич на 18 февруари, разделяйки едно обвинение в геноцид на две.
В четвъртък (15 май) Генералният щаб на армията се срещна с президента Борис Трайковски, министъра на отбраната Владо Бучковски и вътрешния министър Хари Костов, за да ги информира за състоянието на сигурността на страната, напредъка на реформите в армията и отбранителния сектор и изпълнението на плана за действия 2002-2003 г. за членство в НАТО.
От Генералният щаб са казали, че сигурността в страната е стабилна и се подобрява, като са добавили, че след изтичането на 6-месечната наблюдателна мисия на ЕС Македония ще бъде в състояние сама да се справи със сигурността си.
Междувременно македонско военно подразделение за поддържане на мира замина за Румъния в четвъртък, за да участва в международно военно учение.
То ще продължи до 15 юли.
Правосъдният министър на БиХ потвърди бъдещото прехвърляне на дела за военни престъпления от МНТБЮ към неговата страна.
Правосъдният министър на БиХ Слободан Ковач потвърди в понеделник (3 януари), че прокурорите на БиХ очакват да поемат няколко дела за военни престъпления от Трибунала на ООН за военни престъпления по-късно този месец.
Той допълни, че прокурорите от БиХ очакват освен това нови обвинителни актове от Трибунала, но не влезе в подробности.
Държавната агенция за информация и охрана на БиХ пое контрола върху финансовите операции в БиХ.
Тази стъпка цели да даде тласък на борбата срещу прането на пари и финансирането на тероризма.
Кантоналният съд в Сараево осъди бивш войник от босненско-мюсюлманската армия на 10 години лишаване от свобода във вторник (4 ноември) за ролята му при масовото избиване на хърватски цивилни по време на конфликта 1992-1995 г.
30-годишният Енес Сакрак е бил сред военнослужещите, които са избили 30 хървати в село Грабовица през септември 1993 г.
То бе арестуван през август и след това призна, че е убил една жена и нейното четиригодишно дете.
Арестуван е друг обвиняем по това дело.
Бившият НЩ на босненско-мюсюлманската армия Сефер Халилович ще бъде съден отделно заради това, че не е предотвратил клането.
Във вторник заместник-министърът на БиХ за човешките права и бежанците Ивица Маринович каза, че страната му е приключила 88 % от работата по възстановяване на собствеността съгласно законите, чрез които се прилага Дейтънското мирно споразумение.
Маринович посочи, че според него тези данни са добър индикатор за изпълнението на наблюдаваните критерии за провеждане на реформи.
Тези усилия получиха финансова инжекция във вторник, когато донорската конференция, организирана от ОССЕ, успя да събере около 5 млн. евро помощи, предназначени за реформи.
В четвъртък (11 септември) представители на СФОР проведоха дискусии с висши военачалници от армиите на Република Сръбска (РС) и Федерация БиХ относно реформите в отбраната.
Заместник-началникът на генералния щаб на армията на РС генерал Стаменко Новакович каза, че разговорите са се съсредоточили върху подготовката за сесията на Смесената военна комисия през следващата седмица, на която ще бъде обсъдена оптималната численост на личния състав на въоръжените сили.
Той потвърди, че армията е завършила работата си по проектоплан за преструктуриране.
Други участници, сред които началникът на генералния щаб на армията на Федерация БиХ Атиф Дудакович, казаха пред репортери, че на срещата се е обсъждала също военната инфраструктура и разпродажбата на излишно оборудване.
Американският адмирал Майк Мълън, председател на Съвета на началник-щабовете, трябва да пристигне в петък (3 септември) в Турция, за да се срещне с новия началник на генералния щаб, генерал Ишък Кошанер.
Той наследява на поста генерал Илкер Башбуг, който се пенсионира на 30 август.
Говорителката на посолството на САЩ в Анкара, Дебора Гуидо, заяви за вестник "Хюриет", че основна тема на разговорите ще бъдат регионални въпроси.
Посещението бе обявено дни след като президентът на САЩ Барак Обама обяви края на американските бойни операции в Ирак.
Някои медии предадоха, че Съединените щати искат да използват територията на Турция за изтеглянето на войските и военното си оборудване от Ирак.
Флорънс Хартман, говорителка на главния прокурор на Трибунала на ООН за военни престъпления Карла дел Понте, е заявила пред загребския ежедневник "Ютарни лист ", че ако укриващият се генерал Анте Готовина не бъде задържан до 9 октомври, в бъдещия си доклад до Съвета за сигурност на ООН дел Понте ще определи съдействието на Хърватия като непълно.
Дел Понте настоява, че пенсионираният генерал е все още в Хърватия, с което предизвика президента Стипе Месич да повтори в четвъртък (2 октомври), че местните власти нямат информация за местонахождението му.
Също в четвъртък правителството одобри попълнения въпросник на Европейската комисия (ЕК), който ще бъде предаден на председателя на ЕК Романо Проди следващата седмица.
Досието включва отговори на над 4 500 въпроса и ще послужи за основа на оценката на ЕК на готовността на Хърватия да се присъедини към ЕС.
Правителството реши в четвъртък да обяви риболовна и екологична зона по протежение на адриатическото крайбрежие на страната.
Стъпката е компромисно решение в спора със съседна Словения относно плановете на Загреб да установи изключителна адриатическа икономическа зона.
Президентът Георги Първанов ще свика заседание на Съвета по национална сигурност в петък (16 юли) за обсъждане на въпроси, свързани с участието на България в международни мироопазващи мисии.
Очакват се доклади от министъра на отбраната Николай Свинаров и началника на ГЩ на армията ген. Никола Колев.
Българската социалистическа партия, чийто представител е Първанов, настоява страната да се въздържа от участие в мироналагащи мисии в чужбина.
Самолет на НАТО, оборудван със системата АУАКС, пристигна в София в четвъртък.
Той ще осигурява въздушна подкрепа по време на олимпиадата в съседна Гърция следващия месец.
Главнокомандващият на въздушните сили за ранно предупреждение и контрол на НАТО за Европа, генерал-майор Гари Уинтърбъргър, също ще прекара два дни в София.
Главна тема на посещението в Пентагона миналата седмица бяха пътищата за засилване на двустранното сътрудничество и обмяната на опит, заяви в петък (30 юни) заместник-началникът на ГЩ на Сръбската армия, генерал Здравко Понош.
Той бе първият представител на институцията, посетил Пентагона през последните 20 г.
Понош каза, че американските представители са потвърдили готовността си за партньорство, както и подкрепата си за реформите в сръбската система за отбрана.
Мирослав Лайчак, пратеник на ЕС на неотдавнашния референдум за независимост, заяви, че Съюзът предвижда мерки за подпомагане на Сърбия след отделянето на Черна гора.
Той заяви пред "Международно радио Сърбия", че помощта ще има за цел подобряване на ситуацията в Сърбия и засилване на перспективите й за интеграция в Европа.
Той отрече съобщенията в няколко белградски медии, че помощта ще бъде опит да се повлияе по някакъв начин на сръбската позиция по бъдещия статут на Косово.
Сръбско-черногорският министър на отбраната Борис Тадич се срещна неформално със своя македонски колега Владо Бучковски в петък (6 юни) във Вране, за да обсъди няколко въпроси от взаимен интерес.
Двамата министри извършиха и преглед на пътищата за укрепване на сътрудничеството между двете военни министерства.
Бучковски предстои да направи официално посещение в Сърби-Черна Гора през август.
Междувременно в събота македонският вътрешен министър Хари Костов опроверга съобщенията, че Милорад "Легия" Лукович, който е заподозрян в организирането на убийството на Зоран Джинджич, се укрива в Македония.
Костов направи това опровержение в интервю, излъчено по сръбското Радио и телевизия.
В други новини, гръцкият заместник-външен министър Андреас Ловердос обеща подкрепата на своята страна за усилията на Македония за интеграция в ЕС.
В интервю пред гръцкия вестник "Елефтеротипия" Ловердос каза, че ЕС трябва да помогне на балканските държави да преодолеят проблемите си, свързани с етнически напрежения.
В петък (14 февруари) Трибуналът на ООН за военни престъпления обвини сръбския националист Воислав Шешел по осем точки в престъпления срещу човечеството и по шест точки за нарушение на военновременните закони и обичаи.
Той е обвинен в подстрекаване на подчинените си към омраза и насилие срещу цивилни лица по време на конфликтите в Босна и Херцеговина и Хърватска.
Шешел отхвърли отговорността за жестокостите, извършени от неговите полувоенни формирования, с аргумента, че те са били под командването на югославската армия.
Той заяви, че ще замине за Хага на 24 февруари, за да се яви пред трибунала.
Около 400 военнослужещи от армиите на Република Сръбска (РС) и Федерация БиХ взеха участие в сряда (28 април) в съвместно учение по потушаване на пожари и оказване на първа помощ на граждани.
Учението, което бе първо по рода си, беше проведено в двете области и организирано съгласно стандартите на НАТО с помощта на ОССЕ.
В сряда СФОР извърши изненадваща проверка на "РС телко", клон на "Телеком сръпске" в Соколац.
Не бяха намерени подслушвателни устройства.
От СФОР заявиха, че служителите на компанията са оказали пълно съдействие по време на операцията.
Също в сряда хърватският член на председателството на БиХ, Драган Чович, каза, че ще представи още четирима кандидати за бъдещия генерален щаб на въоръжените сили до крайния срок в петък.
СФОР отхвърли предишните четирима хърватски кандидати, както и шестима босненски кандидати.
Началникът на ГЩ на Българската армия заяви, че ситуацията с бюджета може да стане критична през 2006 г.
Началникът на ГЩ на армията, генерал Никола Колев, предупреди в неделя (30 октомври), че ситуацията, пред която е изправена армията, може да стане догодина критична заради бюджетните ограничения.
По националното радио Колев каза, че ако финансирането на отбраната падне под лимита от 2,6 % от БВП, изпълнението на задълженията на армията към НАТО може да бъде изложено на риск.
Сръбски съд произнесе в понеделник (29 септември) присъди между 15 и 20 години лишаване от свобода срещу четирима сърби, обвинени в престъпления срещу цивилни.
Милан Лукич, Оливер Кръсманович, Драгутин Драгичевич и Джордже Севич бяха намерени за виновни в отвличане, изтезание и екзекутиране на 16 мюсюлмани през 1992 година.
Жертвите, всички сръбски граждани, са били заловени в Северин, отведени във Вишеград в Босна и Херцеговина и убити на бреговете на реката Дрина.
Техните семейства приветстваха присъдата, но призоваха властите да издирят и осъдят онези ,които са поръчали убийствата.
Двама от обвиняемите Лукич и Кръсманович, са все още на свобода и бяха съдени в тяхно отсъствие.
Лукич е издирван и от Трибунала на ООН за военни престъпления.
Министърът на отбраната Селмо Чикотич заяви в интервю за всекидневника "Дневни Аваз" в сряда (2 януари), че БиХ може да изпрати няколко офицери в мисиите, ръководени от НАТО в Афганистан тази година.
Запитан дали също ще бъдат изпратени и войници, министърът заяви, че това ще реши Председателството на БиХ.
Чикотич посочи, че страната възнамерява да продължи да участва в мироопазващи операции.
Една армейска част ще бъде изпратена в Ирак, докато наблюдатели от БиХ ще посетят Конго и Египет.
Мисии ще бъдат също така открити в Анкара, Белград и Загреб.
Държавната агенция за разследване и охрана (ДАРО) арестува в петък (7 декември) Винко Кондич, 54-годишен, който е заподозрян в престъпления срещу човечеството.
Твърди се, че Кондич е извършвал военни престъпления срещу цивилни лица от босненски и хърватски произход в община Ключ през 1992 г., докато е бил началник на местната полиция.
Заподозреният е бил предаден на компетентните власти, които ще го разпитат и ще решат дали да го задържат в ареста.
В същото време Прокуратурата в БиХ съобщи в петък, че е обвинила Младен Миланович в извършване на военни ппрестъпления срещу цивилни лица.
Миланович е обвинен в задържането и изтезаването на цивилни хървати и босненци в лагера "Бункер" близо до Сараево през 1991 г., когато е работил като охрана там.
Той също е обвинен в това, че е пускал в лагера външни лица, които са измъчвали задържаните.
По време на официалното си посещение в петък (16 май) албанският министър на отбраната Пандели Майко заяви, че Албания е готова да приеме на своя територия американска военна база, като добави, че трябва само Вашингтон да отправи искане.
Той направи това изявление един ден след срещата с американския му колега Доналд Ръмсфелд, на която бе обсъдено бъдещото военно сътрудничество.
В други новини на тази тема, албански и американски военни подразделения ще проведат съвместни учения в предградията на Тирана, близо до Дурес през следващите две седмици.
Започнаха вече да пристигат американски военноморски части.
Американските и албанските войски се готвят за техните най-големи досега съвместни военни учения, обяви в събота (6 март) Тери Крафт, капитан на самолетоносача Шривпорт.
Ученията под название Адриатик Фиблекс 04-5 започват в понеделник и ще продължат до 12 март.
2000 американски войници ще вземат участие.
В други новини, председателят на Европейската комисия Романо Проди заяви в петък, че политическата ситуация в страната се нуждае от подобрение.
Албанският президент Алфред Мойсиу се срещна с Проди в Скопие, където двамата присъстваха на погребението на македонския президент Борис Трайковски.
Проди каза, че Албания трябва да избягва дестабилизиращите ситуации и е необходимо да бъдат преодолени разногласията между управляващите социалисти и демократите от опозицията.
Държавите донори ще се срещнат в Хага в четвъртък (30 октомври) за обсъждане на финансова помощ в размер на 28 млн. евро за учредяването на специална инстанция, която ще се занимава с военните престъпления, в рамките на съдебната система на БиХ.
Очаква се Съединените щати да осигурят приблизително една трета от сумата.
Очаква се новата инстанция да бъде в помощ на Трибунала на ООН за военни престъпления, да разследва укриващите се военнопрестъпници и да помага при провеждането на местни процеси срещу заподозрените.
Според съобщения в медиите от четвъртък (5 март) се очаква армията да сложи край на задължителната военна служба до септември и да приведе наборния си процес към стандартите на НАТО.
Понастоящем всички албанци от мъжки пол на възраст от 18 до 26 години трябва да отбият 18-месечна задължителна служба или да заплатят глоба.
В сряда френският сенат ратифицира протокола за членство на Албания в НАТО.
Албанското външно министерство заяви, че очаква същата стъпка от Люксембург и Холандия.
Силите за сигурност са арестували сръбския заподозрян във военни престъпления Стоян Перкович по заповед за арест на държавната прокуратура на БиХ, съобщиха медиите в четвъртък (15 януари).
Перкович, който е командвал босненски сръбски военен отряд в село Ладжевина, е обвинен в престъпления срещу човечеството за убийство, изнасилване и преследване на цивилни граждани от несръбски произход по време на конфликта от 1992-1995 г.
Смята се, че той е отговорен и за тормоз, физическо насилие и убийство на няколко десетки босненски цивилни мюсюлмани в община Рогатица.
В четвъртък Европейският парламент избра 11 юли за ден на възпоменание на жертвите на клането в Сребреница през 1995 г., в което босненските сръбски сили убиха 8 000 цивилни мюсюлмани.
Европейската комисия даде подкрепата си за инициативата.
Еврокомисарят по външните отношения Бенита Фереро-Валднер каза, че обявяването на ден за възпоменание "би трябвало да е стъпка в правилната посока за помиряването в БиХ и региона".
Междувременно Хагският трибунал съобщи в четвъртък, че е прехвърлил босненския сръбски генерал Станислав Галич в Германия, където да излежи доживотната си присъда за военни престъпления, извършени по време на босненския конфликт от 1992-1995 г.
През 2006 г. Апелативната камара на Хагския трибунал издаде присъдата във връзка с обстрелването на мюсюлмани в Сараево от 1992 до 1994 г.
Гърция предаде на Хърватия в сряда (30 април) етническите сърби Ернест Раден и Душан Масловар, издирвани от Загреб за военни престъпления срещу цивилни лица по време на конфликта през 1992-1995 г.
Раден ще бъде изправен пред съда в Задар за участие в убийството на около 50 цивилни лица през 1991 г.
Масловар е разследван от съд в град Шишак.
Хърватия поиска ектрадирането на двамата заподозрени през 2006 г.
Полицията потвърди, че във вторник (10 март) е арестувала в Норвегия сърбин, заподозрян в извършването на военни престъпления в Косово.
Според местния вестник "Верденс Ганг" името на 39-годишният сръбски гражданин е било включено в списъка на заподозрените, изготвен от ЮНМИК, откъдето са уведомили полицията в Норвегия за присъствието му в страната.
Заподозреният е пристигнал там през 2007 г., като е използвал истинската си самоличност.
"Верденс Ганг" съобщава, че той е заплашен от обвинения в насилие и преследване на косовски албанци, без да посочва кога са били извършени предполагаемите престъпления.
Съобщението навежда също така на мисълта, че Косово е поискало екстрадирането му.
Коалицията срещу касетъчните боеприпаси (CMC) предупреди във вторник, че десетки хиляди цивилни в Сърбия все още са заплашени от неизбухнали касетъчни бомби, пуснати от НАТО преди десет години.
CMC призовава сръбското правителство да ратифицира миналогодишната Конвенция от Осло за забрана на касетъчните боеприпаси, с което би била въведена забрана за използването на този тип оръжия.
Междувременно във вторник в Белград Сръбската прогресивна партия започна кампания за предсрочни избори.
Лидерът й Томислав Николич каза за вестник "Прес", че е сигурен, че изборите ще се състоят тази година.
Той добави, че неговата партия желае да си сътрудничи с всички, които се стремят към свалянето на "режима на президента Борис Тадич", отбелязвайки, че единственото условие към бъдещите съюзници би било противопоставянето на независимостта на Косово.
Министерският съвет на Сърбия и Черна гора реши в понеделник (19 септември) да блокира спорно споразумение за военни доставки за 300 млн. евро.
Този договор предизвика оставката на федералния министър на отбраната Първослав Давинич по-рано този месец.
Сега кабинетът съобщи, че по-нататъшната модернизация на армията на Сърбия и Черна гора ще бъде спряна, докато властите приключат разследванията си.
Също в понеделник белградските медии съобщиха, че ще бъдат повдигнати обвинения в криминални престъпления срещу собственика на завода, на който е бил възложен договорът за производство на спорното оборудване, както и срещу трима висши офицери от армията.
Полицията задържа в петък (12 ноември) едно лице по подозрения във военни престъпления, извършени през 1991 г. и издаде заповеди за арестуването на други четирима.
Твърди се, че петимата са замесени в убийството на 12 членове на специалната полицейска част, базирана във Винковци, в Борово Село, Източна Хърватия през 1991 г.
Дванайсетимата полицейски служители са се притекли на помощ на двама свои колеги, заловени от сръбските паравоенни сили и са били убити от засада.
Правителството реши да изтегли останалата част от военните си наблюдатели от северен Ирак, се казва в съобщение от неделя (4 юли).
Наблюдателите бяха разположени през 1997 г., за да наблюдават примирието между двете основни кюрдски фракции, Патриотичният съюз на Кюрдистан и Кюрдската демократическа партия.
Примирието, постигнато с посредничеството на Великобритания и САЩ, се поддържа успешно и мисията от наблюдатели вече не е необходима, заявява правителството.
Двама турски цивилни предприемачи, държани като заложници от иракски бунтовници, бяха освободени в петък, след като тяхната фирма се съгласи да прекрати работата си в Ирак.
Двойката бе в ръцете на похитителите повече от месец.
Във вторник (8 юни) прокуратурата е повдигнала обвинения срещу трима души, заподозрени в престъпления срещу човечеството, извършени по време на босненския конфликт от 1992-1995 г.
Според обвиненията Милун Корняча, Милорад Живкович и Душко Тадич са участвали в нападението през 1992 г. срещу цивилни мюсюлмани в община Чайниче.
Прокуратурата твърди, че те са взели също така участие в убийството на 11 души.
И тримата заподозрени се намират под арест.
Ляич: трима военни са помагали на Младич до 2002 г.
В доклад на Сръбската агенция за военно разузнаване се назовават трима офицери от армията, които са помагали на обвинения във военни престъпления Радко Младич да се укрива от правосъдието до юни 2002 г., заяви министърът за човешки права на Сърбия-Черна гора Расим Люич в интервю, публикувано в събота (4 февруари) във всекидневника "Блиц".
Министърът, който също оглавява националния съвет за сътрудничество с трибунала на ООН за военни престъпления, не разкри самоличността на тримата, заявявайки, че информацията е държавна тайна.
Той потвърди, че в доклада се назовават трите военни обекта, където военновременният командир на босненските сърби се смята, че се е укривал, но не навлезе в подробности.
Той каза, че в доклада не се съдържа информация кой е помагал на Младич да се укрива след юни 2002 г., нито за местонахождението на обвиняемия в момента.
Сръбския министър-председател Миролюб Лабус приключи тридневното си посещение в Брюксел в петък.
Той заяви, че по време на срещите му със служители на ЕС и НАТО е предобладавал позитивен дух, но предупреди, че и ЕС и НАТО очакват от Белград да демонстрира очевидни доказаталства за сътрудничество с трибунала на ООН, включително и да арестува Младич.
Министерството на правосъдието съобщи в сряда (5 ноември), че Сърбия е възбудила следствие за военни престъпления срещу четирима косовски албанци.
Владимир Вукчевич, новоназначеният прокурор за военни престъпления на Сърбия, заяви, че четиримата - Хашим Тачи, Агим Чеку и братята Рамуш и Даут Харадинай - са офицери от бившата Армия за освобождение на Косово.
Радио Б92 цитира неофициални източници в съобщението си, че Трибуналът на ООН за военни престъпления иска да обедини делата срещу четирима наскоро обвинени генерали и полицейски служители с процесите срещу четирима сръбски лидери, в т.ч. Слободан Милошевич, тъй като всички са свързани с престъпления, за които се твърди, че са извършени в Косово.
Седем години след конфликта в Косово два самолета Ф-16 на американските военновъздушни сили направиха историческо кацане в Белград - символ на подобряване на отношенията.
Сръбски войник и американски морски пехотинец стоят на стража до сръбското знаме пред самолет Миг-21 на военното летище Батайница край Белград на 23 юни.
Два самолета Ф-16 на американските военновъздушни сили се приземиха на белградското военно летище Батайница на 23 юни, отбелязвайки историческо посещение.
За първи път след Втората световна война американски бойни самолети се приземяват на летище на сръбските военновъздушни сили.
Министерството на отбраната заяви, че това събитие е част от мерките за подобряване на военното сътрудничество между Сърбия и Съединените щати.
Скоро след това сръбска военна делегация на високо равнище под ръководството на изпълняващия длъжността началник-щаб на армията генерал Здравко Понош пристигна във Вашингтон, където проведе разговори в Пентагона.
Това също бе знаменателно събитие: първото посещение на началник-щаб на сръбската армия в Пентагона от 20 години насам.
В изказването си на летище Батайница посланикът на САЩ Майкъл Полт посочи, че Военновъздушните сили на САЩ в Европа ще съдействат за обучението на сръбски пилоти в Академията на военновъздушните сили на САЩ.
Първите летци могат да започнат обучението си още през 2007 г., каза Полт, като добави, че сръбските военновъздушни сили ще продължат тясното си сътрудничество с Националната гвардия от американския щат Охайо.
От днес нататък 23 юни ще бъде специална дата в отношенията между въоръжените сили на двете страни, каза Полт.
Тя отбелязва началото на една нова ера в сътрудничеството в глобалната борба срещу тероризма и трафика на хора, оръжия и наркотици, добави той.
Ние бяхме близки съюзници в двете световни войни.
"Сърби и американци се сражаваха срещу нацизма в Европа и много американски военнослужещи дължат живота си на своите спасители от Сърбия ... Съединените щати са готови да вървят напред с такова темпо, каквото определи Сърбия", каза Полт.
Американският майор Андрю Уилс бе един от двамата пилоти, които се приземиха в Батайница миналия месец.
През 1999 г. той е участвал във въздушната кампания на НАТО срещу бивша Югославия.
Когато си войник, трябва да правиш каквото ти заповядват и да не смесваш чувствата с работата си.
Все пак 1999 година е вече зад нас и това е шанс за установяване на приятелски отношения между нашите две страни.
"Не таим лоши чувства", каза Уилс.
По време на посещението на Понош в Пентагона разговорите се насочиха към мерките, които Сърбия трябва да предприеме, за да завърши реформите в отбраната.
Не бяха поставени никакви условия, каза Понош.
"Ние определено не отидохме там, за да ни се казва какво да правим или как да го правим ... Партньорство бе ключовата дума в дискусиите ни", добави той.
Следващата седмица Сърбия и Съединените щати ще имат още една възможност за разширяване на връзките помежду си.
Сръбският премиер Воислав Кощуница ще бъде във Вашингтон на 11 юли по покана на държавния секретар Кондолиза Райс.
Международните представители приветстват реформите в югославската армия, но предупреждават, че пълното сътрудничество с Трибунала на ООН остава належащ въпрос, ако страната се стреми към присъединяване в процесите на евро-атлантическата интеграция.
Наложително е югославските власти да проведат цялостна реформа във въоръжените сили на страната, заяви югославският външен министър Горан Свиланович по време на среща в Белград през ноември.
Демократичните сили в Сърбия са наследили една добре обучена армия, но също и административен апарат, който надвишава финансовите възможности и нуждите на страната, каза той пред участниците в срещата.
Понастоящем числеността на югославската армия е 75 000 души, каза Свиланович, като добави, че властите възнамеряват да намалят тази цифра до 40 000 - 45 000 през следващите десет години.
Той съобщи, че военната промишленост ще претърпи големи промени и че броят на служителите в този сектор ще бъде значително съкратен.
"Реално е да се очаква, че реформите скоро ще направят Югославия член на програмата "Партньорство за мир", може би дори през 2003 г.", каза Свиланович.
Междувременно, международните представители изразиха надежда, че Югославия ще продължи реформите в армията, за да може да се присъедини по-скоро към процесите на евро-атлантическата интеграция.
Ръководителят на мисията на ОССЕ в Югославия Марк Дейвисън заяви, че реформите са много важни, тъй като са част от цялостната демократизация на обществото.
Армията трябва да бъде поставена под стриктен демократичен граждански контрол, подчерта той.
Според британския посланик Чарлз Крофърд, в Белград преобладават новите структури, с които западните страни успешно могат да си сътрудничат.
Но той заяви също, че международната общност има свои стандарти и ще настоява за сътрудничество на Югославия с Трибунала в Хага и за установяване на начина, по който страната е започнала военно сътрудничество с Ирак.
Представителят на НАТО Джордж Кацирдакис каза, че Югославия още не е отправила официално искане за членство в програмата "Партньорство за мир" и поради това е твърде рано да се обсъждат условията за присъединяване.
Той добави, че НАТО води преговори с югославски представители и Белград е на път да изпълни всички общи условия, поставяни пред всяка страна преди присъединяването й.
Според Кацирдакис, Югославия трябва да продължи с реформите в армията, както и да продължи да оказва положително влияние върху демократичните процеси в Босна и Херцеговина.
Тя също така трябва да подобри отношенията си със съседните страни и да съдейства за задържането на обвиняемите във военни престъпления, особено на Радован Караджич и Ратко Младич.
Прокурори за военни престъпления съобщиха в петък (27 август), че са започнали финансови разследвания срещу лица, обвинени и съдени за военни престъпления.
Разследването включва 22 души, свързани с военни престъпления, извършени в Овчар и Зворник през 1991 и 1992 г.
Прокурорите твърдят, че имат причина да смятат, че имуществото на тези лица не съответства на декларираните им доходи за този период.
ЕУФОР и СВП потвърдиха становището си, че Младич е посетил военна база в РС.
ЕУФОР и Службата на върховния представител (СВП) отново заявиха във вторник (11 януари), че разполагат с доказателства, че заподозреният във военни престъпления Ратко Младич е пребивавал във военни обекти в Хан Пиесак, Република Сръбска (РС), миналото лято.
Следователите от военното министерство на БиХ твърдят, че не са открили информация, че Младич е бил в тези съоръжения.
Командващият ЕУФОР генерал Дейвид Лейки се срещна с президента на РС Драган Чавич в Баня Лука.
Лейки даде висока оценка на реализацията на военните реформи в РС, но отново потвърди необходимостта от пълноценно сътрудничество с Трибунала на ООН.
Около 180 войници от армията на Сърбия и Черна гора са проявили интерес да участват в мироопазващата мисия в Афганистан, като сред тях са и войници от Корпуса на Подгорица на федералната армия, както съобщи командващият на корпуса Чедо Маринович.
Неговият коментар, направен в четвъртък (11 декември), бе в отговор на съобщения в медиите, че 400 от войниците от Корпуса на Подгорица са проявили интерес.
Правителството не е взело решение да изпрати армейски части, защото все още оценява какъв е интересът сред военнослужещите към подобно участие.
Предполага се, че бившият офицер от армията на Република Сръбска Здравко Толимир е основна брънка в мрежата, която помага на Ратко Младич да се укрива от правосъдието.
Бившият босненски сръбски генерал Здравко Толимир бе арестуван в четвъртък (31 май).
Здравко Толимир, бивш офицер от армията на Република Сръбска (РС), за когото се смята, че е един от основните организатори на мрежата, помагаща на основния обвиняем във военни престъпления Ратко Младич да се укрива от правосъдието, бе арестуван в босненската сръбска автономна област в четвъртък (31 май).
Олга Кавран, говорител на главния прокурор на Трибунала на ООН за военни престъпления Карла дел Понте, потвърди съобщението за ареста.
Кавран каза за белградски медии, че Дел Понте е приветствала ареста на Толимир и е изразила надежда, че военновременните лидери на босненските сърби - Младич и бившият президент на РС Радован Караджич - също ще бъдат скоро задържани.
В петък бе съобщено, че заподозреният е бил прехвърлен от Сараево в Хага с помощта на НАТО.
"Ройтерс" цитира говорител на мироопазващите сили на ЕС, който е казал, че Толимир е прекарал нощта в базата "Бутмир" близо до Сараево, след като е бил докаран с хеликоптер от Баня Лука.
Говорителят на НАТО Дерек Чапъл потвърди, че НАТО "участва в осигуряването на безопасното прехвърляне", но отказа да предостави подробности.
Толимир, бивш старши офицер от армията на РС, е обвинен в геноцид и други престъпления в Сребреница и околностите през 1995 г.
Обвинителният акт срещу него бе огласен през 2005 г.
Според съобщения в белградските медии той е бил задържан на територията на РС близо до границата със Сърбия.
Председателят на Националния съвет за сътрудничество с Трибунала на ООН, Расим Ляич, потвърди, че РС и сръбските служби за сигурност са провели съвместна операция от двете страни на границата.
Местни коментатори свързват ареста с пристигането на Дел Понте в Белград следващата седмица и с надеждата за възобновяване на преговорите по Споразумението за стабилизация и асоцииране с ЕС.
Наблюдателят Александър Радич смята, че арестът на Толимир означава, че "е почти сигурно, че преговорите ще продължат".
Пред белградската информационна агенция БЕТА Радич каза, че Белград би могъл да очаква възобновяване на преговорите благодарение на решителната позиция, която декларира новото правителство.
Последните събития "ще бъдат решаващ фактор", смята той.
Новото правителство ясно посочи, че иска да реши проблема със сътрудничеството с Трибунала.
Премиерът Воислав Кощуница каза, че въпросът е един от основните приоритети на администрацията.
Новата администрация на Кощуница, за разлика от предишната, не зависи от парламентарната подкрепа на Социалистическата партия на Сърбия, която е против екстрадирането на обвиняеми.
Вместо това управляващата коалиция сега включва партии, които защитават по-доброто сътрудничество с Хага.
Миналия месец сръбската военна полиция е претърсила 300 стаи във военен хотел в Белград в опит да открие Толимир и други издирвани обвиняеми.
Никой обаче не е бил арестуван.
В четвъртък правителството сформира Съвет за национална сигурност, който ще координира всички разузнавателни служби в страната.
Негов председател ще бъде сръбският президент Борис Тадич.
След ареста на Толимир на свобода остават петима обвиняеми.
Освен Караджич и Младич, групата включва Горан Хаджич, обвинен за престъпления в Хърватия, Властимир Джорджевич, обвинен в престъпления срещу косовски албанци, и Стоян Жуплянин, обвинен за престъпления срещу босненски хървати и мюсюлмани.
След като изпълни задачите в областта на сигурността в Македония, Алиансът ще се концентрира върху подпомагането на процеса на реформи в отбраната.
Министърът на отбраната Зоран Коняновски (вдясно) приема ключовете от базата "Ейбъл Сентри" на церемония в Скопие.
Силите на НАТО напуснаха Македония с превръщането на мисията на НАТО от военна в гражданска.
Решението беше широко приветствано като показателно за сигурността в страната и готовността й за членство в НАТО.
На церемония на 28 декември военният представител на НАТО в Македония, генерал Давид Хумар, символично предаде ключовете на базата "Ейбъл Сентри", разположена на летище "Александър Велики" в Скопие, на министъра на отбраната Зоран Коняновски.
Този акт е потвърждение на значителния напредък на Македония в областта на отбраната и сигурността.
"Надявам се, че през 2011 г. спорът за името ще бъде решен и вие ще станете пълноправен член на НАТО", заяви Хумар.
Промяната в мисията означава, че сега Алиансът ще съсредоточи усилията си най-вече върху подпомагането на реформите в македонската армия.
Останалите служители на НАТО вече се намират в министерството на отбраната.
Говорителят на министерството Сашко Димов каза за SETimes, че сътрудничеството през последните 11 години се е основавало на множество съвместни проекти и на неуморното осъществяване на реформите.
"Тази година получихме отлични оценки за изпълнените реформи от [щаба] на НАТО в Брюксел, но също така и от министрите на отбраната на [държави], с които Македония непрекъснато си сътрудничи", заяви той.
Във връзка с това контингентът на НАТО се изтегля от щаба в Скопие.
Това говори красноречиво за готовността ни веднага да станем пълноправен член на Алианса.
Коняновски заяви, че партньорството между Македония и НАТО вече е достигнало по-високо ниво, което е от значение за стабилността и сигурността на целия регион.
Той допълни, че "достойното партньорство между Македония и НАТО се доказа не само тук, но и в Косово, Ирак и Афганистан".
"Ние винаги сме там, където Алиансът се нуждае от нас", добави той.
През годините обществената реакция на присъствието на НАТО като цяло беше положителна.
"Страната ни премина през повече или по-малко бурен период и сътрудничеството ни с НАТО беше силно партньорство, което допринесе много за укрепването на мира, стабилността и сигурността в Македония и в целия регион", каза за SETimes жителят на Скопие Любен Лазаровски, на 64 г.
Военният анализатор Петър Шкръбина посочва, че изтеглянето на войските на НАТО от Македония е логично следствие от развитието в Косово, откъдето през март се очаква да бъдат изтеглени 3 000 войници.
"На тиловата щабквартира на НАТО в Македония беше възложено да осигури логистична подкрепа за силите на КФОР в Косово, но тъй като ЮЛЕКС пое тази задача, отпада необходимостта от дейността на военния екип на Алианса в Скопие", каза Шкърбина за SETimes.
Консултативната група на НАТО, която ще остане в Македония, ще работи по реформите, но това е съвсем различна организационна единица, отделена от досегашната военна мисия.
"Всичко това дава положителен сигнал, че регионът е стабилен", добави той.
Турските въоръжени сили дариха военна техника на армията на Босненската федерация в понеделник (18 август).
Според официалното съобщение на Съвместното командване на армията на Федерацията дарението включва МПС с вградени телекомуникационни съоръжения, транспортьори и танкове.
Турция е предложила също да финансира модификация на стара техника и да обучи 27 войници и офицери.
Армията на федерацията нарича Анкара "доказан приятел".
С напредването на сътрудничеството на Сърбия и Черна гора с трибунала за военни престъпления в Хага властите възнамеряват да замразят активите на обвиняемите, които отказват да се предадат.
"Трябва да изпълним международните си задължения ... и да уверим както трибунала, така и международната общност в нашите искрени намерения да изпълним задълженията си във възможно най-кратък срок", каза Расим Ляич, председател на Националния съвет за сътрудничество с Хага.
Сръбските прокурори по дела за военни престъпления поискаха от Белградския окръжен съд да замрази активите на всичките 13 издирвани лица от Сърбия и Република Сръбска, обвинени от Международния наказателен съд за бивша Югославия (МНСБЮ), каза в сряда (23 март) говорителката на прокуратурата Ясна Янкович.
Искането бе направено, след като по-рано тази седмица Националният съвет за сътрудничество с Хага одобри предложение на сръбското министерство на правосъдието за замразяване на активите.
Списъкът на издирваните лица включва военновременните лидери на босненските сърби Радован Караджич и Ратко Младич, бившите генерали от полицията и армията Сретен Лукич, Небойша Павкович и Властимир Джорджевич, както и бившия лидер на сръбските сепаратисти в Хърватия, Горан Хаджич.
"Трябва да изпълним международните си задължения ... и да уверим както трибунала, така и международната общност в нашите искрени намерения да изпълним задълженията си във възможно най-кратък срок", каза председателят на съвета Расим Ляич.
Натискът върху обвинените във военни престъпления лица се увеличава, за да се получи положително предварително проучване от ЕС относно перспективите на Сърбия и Черна гора за присъединяване.
Брюксел ясно показа, че няма да има благоприятна оценка, ако не бъдат предадени Лукич и Павкович, които живеят в Сърбия, без да се крият.
Администрацията на премиера Воислав Кощуница не желае да извършва арести, а предпочита да следва политиката на доброволно предаване.
Двамата бивши генерали обаче отказаха да се предадат.
Според сръбския заместник-премиер Миролюб Лабус правителството би искало моделът за доброволно предаване да докаже, че е напълно функциониращ, но то ще пристъпи към строго прилагане на закона, ако моделът не проработи.
"На една стъпка сме от получаване на положително предварително проучване - не трябва да се спъваме точно преди целта", каза Лабус.
В изказване от сряда министърът на местната администрация Зоран Лончар обяви, че през следващите няколко дни ще бъдат взети конкретни мерки за екстрадирането на Лукич и Павкович за трибунала.
"За да може Сърбия да изпълни всички свои задължения към Хагския трибунал, трябва всички останали обвиняеми, включително генералите Лукич и Павкович, да бъдат екстрадирани в Хага", каза Лончар, без да даде повече подробности.
На 19 март външният министър на Сърбия и Черна гора Вук Драшкович каза пред репортери, че е получил ясни уверения от Кощуница, че обвиняемите ще бъдат предадени на съда "по един или друг начин".
Сътрудничеството с МНСБЮ бе основна тема по време на разговорите на Кощуница и сръбския президент Борис Тадич с ръководители на ЕС, сред които комисарят по разширяването Оли Рен и върховният представител по сигурността Хавиер Солана.
След срещата си с Тадич в понеделник Солана каза, че "е настъпило време на по-добри отношения между Сърбия и Черна гора и ЕС", а Рен изрази увереност, че ще бъдат изпълнени и останалите условия за положително предварително проучване.
Проучването трябва да бъде готово до края на март и представено на Европейската комисия на 12 април.
Сърбия е постигнала значителен напредък и трябва да направи само няколко важни стъпки, за да изпълни своите задължения, каза Рен.
Министерството на правосъдието одобри екстрадирането на Милойко Николич в Сърбия, съобщиха медиите в петък (1 април).
Той е бивш член на сръбска паравоенна групировка и член на паравоенната част "Чакалите", заподозряна във военни престъпления, извършени по време на косовския конфликт.Той е заподазрян в участие в убийството през 1999 г. на 44 албански цивилни лица в село Чушка в Косово.
Николич бе задържан през декември на основата на заповед за арест, издадена от Белград.
Началникът на генералния щаб генерал Илкер Башбуг каза в понеделник (1 юни), че Турция е "решена да унищожи" терористичната Кюрдска работническа партия, съобщиха местните медии във вторник.
В обръщение към участниците в конференция за отношенията Турция - САЩ във Вашингтон Башбуг заяви, че присъствието на ПКК в Северен Ирак заплашва не само Турция, но и регионалната сигурност.
Той призова също така сътрудничеството със Съединените щати да не се ограничава само с обмена на разузнавателна информация, заявявайки, че то трябва да се издигне "на изцяло ново равнище".
Непостоянната членка на Съвета за сигурност на ООН Турция пое едномесечното му ротационно председателство в понеделник.
Представителят на Анкара в ООН Баки Илкин каза, че програмата за юни ще включва обсъждане на Мисията на ООН за оказване на помощ на Ирак, ситуацията в Близкия изток, защитата на цивилните граждани по време на военни конфликти и мироопазващите операции на ООН.
Върховният представител в БиХ Кристиян Шварц-Шилинг заяви, че най-издирваните обвиняеми във военни престъпления Радован Караджич и Ратко Младич не се намират на територията на БиХ и че затова няма да бъде справедливо да се спрат преговорите по Споразумението за стабилизация и асоцииране между БиХ и ЕС.
В интервю, публикувано в събота (11 март) в сараевския всекидневник "Дневни аваз", високопоставеният пратеник на международната общност заяви, че Главният прокурор на трибунала на ООН Карла дел Понте и представители на ЕУФОР и НАТО са потвърдили, че двамата укриващи се от правосъдието, не се намират в БиХ.
Босненско-сръбската полиция съобщи, че не е успяла да арестува заподозрян във военни престъпления по време на две акции в неделя (27 юни).
Полицаите са претърсили сгради в селата Масловаре и Кнексево призори, търсейки Стоян Жуплянин, който се издирва от Трибунала на ООН по обвинения в геноцид и военни престъпления.
Укриващият се в продължение на три години е бил началник на полицейски управления в северна БиХ по време на конфликта от 1992-1995 г.
Подобна неуспешна акция в село Целебичи в събота бе проведена в търсене на друг заподозрян във военни престъпления - Саво Тодорович.
Местни медии съобщават, че международни одитори са констатирали някои нередности при финансирането на управляващата в Република Сръбска Сръбска демократическа партия, позовавайки се на доклад на одитори, представен на Службата за върховния представител (СВП).
СВП е поръчала проверката през май.
Според нея, обхващаща миналата година и периода от януари до април тази година, злоупотребите възлизат на милиони босненски марки.
Страната сътрудничи напълно на Трибунала на ООН за военни престъпления, подчертаха отново официални лица във вторник (3 ноември), преди визитата на главния прокурор Серж Брамерц.
Президентът Борис Тадич призна, че арестът на бившия босненски сръбски командир Ратко Младич е "голямо задължение за сръбската държава и за нейната демокрация", но предупреди да не се поставят каквито и да било крайни срокове за неговото залавяне.
Расим Ляич, ръководител на сръбския съвет за сътрудничество с Трибунала в Хага, все още вярва, че Младич и другият укриващ се от правосъдието, Горан Хаджич, ще бъдат арестувани до края на годината.
Той беше обещал да подаде оставка, ако това не стане.
Арестът на Младич е ключово условие за придвижването на Сърбия по-близо до присъединяване към ЕС.
Правителството публикува изявление във вторник (20 януари), в което се приветства отговорът, даден от турския външен министър Абдулах Гюл на гръцкото предложение за постепенно съкращаване на разходите за отбрана.
Говорителят на гръцкото правителство Христос Протопапас каза, че турският отговор представлява добра база за диалог по предложението, направено миналата седмица от гръцкия външен министър Георгиос Папандреу.
Протопапас характеризира предложението като израз на гръцкото желание за добросъседски отношения с Турция.
Руският посланик в БиХ Александър Гришченко каза във вторник (22 март), че властите разследват предполагаемо присъствие на обвиняеми пред Трибунала в Хага на руска територия.
Коментарите му дойдоха след среща с външния министър на БиХ Младен Иванич и правосъдния министър Слободан Ковач.
Според Гришченко официалните институции в Русия не са участвали никога в укриване на бегълци.
Бившият лейтенант от босненско-сръбската армия Драго Николич се появи за пръв път пред Трибунала в Хаг в сряда, отлагайки встъпителното си заявление за вина или невиновност.
Срещу него са повдигнати обвинения, свързани с масовите убийства в Сребреница през 1995 г.
47-годишният Николич се предаде доброволно на Трибунала миналата седмица.
В четвъртък (28 април) съд в Бихач осъди двама души за военни престъпления, извършени срещу цивилни по време на босненския конфликт от 1992-1995 г.
Лазар Ристич беше осъден на 20 години затвор, а Предраг Девич получи 12 години.
Те бяха признати за виновни в убийството на 15 цивилни бошнаци в Сански Мост през 1995 г.
Лидерът на хърватските независими демократи Златко Канюга, настоя в петък (15 ноември) парламентът да обсъди неговото предложение за нов закон за отбраната, който да отмени военната служба.
Канюга твърди, че тъй като Хърватска не е заплашена от война, тя трябва да се ориентира към разоръжаването, регионалната стабилност, приемането в НАТО и борбата против тероризма.
Премиерът Ядранка Косор се срещна с американския посланик с неограничени пълномощия по въпросите за военните престъпления Стивън Рап в неделя (23 май) в Загреб, за да обсъдят сътрудничеството на Хърватия с Хагския трибунал.
Те също обсъдиха главата за правосъдие в преговорите за присъединяване към ЕС, които зависят от това сътрудничество.
Във вторник Косор ще произнесе реч в университета "Джон Хопкинс" във Вашингтон и ще се срещне с вицепрезидента Джо Байдън.
Съд в БиХ осъди в петък (22 февруари) Идхан Сипич, бивш босненски мюсюлмански войник, на осем години затвор за военни престъпления.
Сипич, на 40 г., се призна за виновен в убийството на възрастна сръбкиня в северозападното село Кореново Бърдо през септември 1995 г.
Това бе първото дело за военни престъпления, приключило чрез споразумение с държавната прокуратура.
Също в петък съдът потвърди обивнителния акт срещу Ивица Върдоляк.
Член на хърватския Съвет за отбрана през 1992 г., Върдоляк е обвинен в тормоз и изтезаване на цивилни граждани в градовете Поле и Босански Брод.
Комитетът по отбрана на Парламентарната асамблея на НАТО одобри в неделя (7 октомври) проекторезолюция, насърчаваща правителствата да поканят Македония, Албания и Хърватия да започнат присъединителни преговори по време на срещата на върха на Алианса в Букурещ следващия април.
В резолюцията се призовават националните парламенти да демонстрират по-голям ангажимент за ратифициране на необходимите протоколи за членство на страните, желаещи да се присъединят към НАТО.
Годишната сесия на Парламентарната асамблея на НАТО бе открита в исландската столица Рейкявик в петък.
Сръбският министър на правосъдието Владам Батич съобщи в сряда (9 юли), че новият съд за военнопрестъпниците в Белград ще започне да функционира през септември.
Заместник-главният прокурор Владимир Вукчевич е главният кандидат за поста местен прокурор по военните престъпления.
В други новини, Батич каза, че е поискал от ЮНМИК да предаде бившия лидер на Армията за освобождение на Прешево, Буяновач и Медведя (УСПБМ) Шефкет Муслиу на съда в Белград.
По-рано тази седмица Муслиу бе прехвърлен от КФОР на ЮНМИК.
Официални представители обявиха във вторник (11 януари), че Вашингтон проявява интерес към четири или пет обекта в България, които могат да се използват от американски военни.
В началото на двудневно посещение в България генерал Джеймз Джоунс, Върховен главнокомандващ на въоръжените сили на НАТО и на американските сили в Европа, заяви, че плановете предвиждат създаване на малки "мобилни бази ", които биха могли да се използват за операции от силите на НАТО за бързо реагиране.
Той ще направи посещение и на обекти в Румъния.
Управляващите партньори от НДСВ и Движението за права и свободи изразиха готовност да ревизират някои текстове на променения закон за политическите партии, върху които президентът Първанов наложи вето в края на миналия месец.
Управляващата коалиция каза, че ще се съобрази с възраженията на Първанов относно някои разпоредби.
В понеделник (23 ноември) президентът Борис Тадич и министърът на отбраната Драган Шутановац присъстваха при откриването на военна база, наречена "Юг", в близост до Буяновац.
На церемонията Тадич каза, че съоръжението ще бъде ключов фактор за сигурността и мира и ще помогне в борбата срещу организираната престъпност, допринасяйки и за икономическото развитие на Южна Сърбия.
Базата, известна още като "Цепотина" по името на близък хълм, беше определена като най-голямата и модерна от своя вид в региона.
Базата е разположена в близост до наземната зона на безопасност и административната разделителна линия с Косово.
Албанците, живеещи в Южна Сърбия, не се радват на базата и я определят като "милитаризация" на техния регион.
Министерството на отбраната започна преговори с няколко чужди банки за огромен външен заем, предназначен за финансиране на провеждащите се реформи.
В. "Дневник" писа в петък (27 май), че министерството вече е провело разговори с пет банки - "Дрезднербанк", "Дойче банк", "АБН Амро", "Ситигруп" и "Сосиете женерал".
Сумата, необходима на министерството, се изчислява на около 2 млрд. евро.
Според програмата за преустройство на армията въоръжените сили трябва да станат напълно професионални и модернизирани до 2010 г.
Междувременно в четвъртък заместник-премиерът Пламен Панайотов заяви, че правителството придвижва плановете си за "изборна лотария" като стимул за увеличаване на избирателната активност на парламентарните избори на 25 юни.
На фона на критиките на някои партийни централи Панайотов подчерта значението на тези избори и намерението на правителството да накара предполагаемите си привърженици да гласуват активно.
В понеделник (17 юли) Съдът на БиХ потвърди, че е повдигнато обвинение във военни престъпления и престъпления срещу човечеството срещу Момчило Мандич, бизнесмен и бивш министър на правосъдието и вътрешните работи на Република Сръбска (РС).
Прокуратурата на БиХ повдигна по-рано този месец новите обвинения, свързани с нападения срещу цивилни сърби в Сараево през април 1992 г. и ролята на Мандич в надзора на пленнически лагери в РС.
Той вече е обвинен в участие в организирана престъпност и злоупотреби.
Министерството на отбраната съобщи в събота (6 август), че процесът на прехвърляне на отговорността за граничния контрол от армията на полицията ще приключи до края на този месец.
Официалното предаване на контрола върху последния, западен участък от границата е насрочено за последната седмица на м. август.
В събота министърът на отбраната Йован Манасиевски и началникът на ГЩ на армията, генерал Мирослав Стояновски, посетиха лично западната граница, за да оценят подготовката за прехвърлянето.
Те посетиха и бъдещия Регионален център - Запад на граничната полиция, който ще бъде разположен в базата "Генерал Михайло Апостолски" в Охрид.
Съобщено бе, че 400 члена на армейската гранична бригада ще бъдат преназначени в граничната полиция за охрана на западната граница.
Процесът на предаване на отговорността за управление на границите от армията на полицията започна през май 2004 г.
Два американски военни самолета F-16 кацнаха на военното летище Батайница в четвъртък (22 юни).
Сръбското министерство на отбраната съобщи, че посещението е "част от процеса на разширяване на военното сътрудничество между Сърбия и Съединените щати".
За първи път военни самолети на САЩ се приземяват в сръбска военна база.
Посещението бе договорено по време на среща между сръбски ръководители на отбраната и заместник-командващия на въоръжените сили на САЩ в Европа генерал Чарлз Уолд през март.
Процесът срещу осем заподозрени, обвинени във връзка с масовите убийства във Вуковар, Хърватия, ще бъде първият голям процес за военни престъпления, който ще се гледа в специален сръбски съд.
Предвижда се той да започне в началото на март.
Процесът срещу осем лица, обвинени във връзка с масовите убийства през 1991 във Вуковар, Хърватия, е насрочен за началото на март, каза в понеделник (19 януари) съдия от Белградския окръжен съд.
Това ще бъде първият голям процес за военни престъпления, който ще се гледа от специалния съд, създаден в Сърбия миналата година с цел разглеждане на дела, отнасящи се до зверствата, извършени по време на балканските конфликти през 90-те години на миналия век, както и на дела, свързани с организираната престъпност.
Всички заподозрени са задържани, каза председателят на съда Веско Кръстич пред държавната информационна агенция на Сърбия Танюг в понеделник, обявявайки 9 март за начална дата на процеса.
Белградското радио Б92 идентифицира обвиняемите в процеса като Спасое Петкович, Станко Вуянович, Йовица Перич, Мирко Войнович, Иван Атанасиевич, Предраг Маджарац, Миролюб Вуйович и Милан Войнович.
Твърди се, че всички са сръбски граждани.
Специалният прокурор Владимир Вукчевич е издал обвинителни актове срещу тях в началото на декември, обвинявайки ги в убийството на 200 хървати и други затворници от несръбски произход във фермата Овчара близо до източно-хърватския град Вуковар.
Две от жертвите са били жени.
След тримесечна обсада югославската армия и четнически формирования превзеха град Вуковар на 18 ноември 1991 г.
Два дни по-късно около 300 мъже, които са потърсили убежище в болницата, са били откарани под стража от сръбската армия във фермата Овчара извън града, където войниците са ги били в продължение на няколко часа.
Някои от мъжете са били освободени, но повече от 200 са били в крайна сметка убити, а телата им - заровени в масови гробове.
Международният наказателен трибунал за бивша Югославия (МНТБЮ) повдигна обвинения срещу трима бивши офицери от югославската армия - генерал Миле Мръкшич, полковник Мирослав Радич и полковник Веселин Сливанчанин - заради ролята им в клането във Вуковар.
Тримата са понастоящем задържани в Хага в очакване да започне съдебния процес.
По време на посещението си в Белград през май главният прокурор на Трибунала на ООН за военни престъпления Карла дел Понте каза, че някои от заподозрените във военни престъпления ще бъдат съдени от местни съдилища, след като Сърбия приеме съответното законодателство.
Това решение би облекчило отчасти работата, която извършва Трибуналът на ООН, като му позволи да се концентрира върху най-важните заподозрени.
Стратегията за приключване работата на съда посочва 2010 г. като евентуален краен срок за всички дейности.
По време на посещението си в Белград дел Понте донесе и осем кашона с документи по клането във Вуковар.
В края на май сръбската полиция арестува 23 заподозрени.
След приемането на необходимите закони през юни Сърбия създаде специален съд за военните престъпления и организираната престъпност, както и институтът на специалния прокурор.
Процесът срещу осемте заподозрени няма да бъде първият процес за военни престъпления в Сърбия, тъй като няколко местни съдилища са разглеждали дела за военни престъпления през последните няколко години.
Активисти за защита на човешките права обаче критикуват качеството на съдебните процеси.
Процесът през март се очаква да послужи като тест за сериозността на сръбските власти по темата с военните престъпления, за които се смята, че са извършени от сръбски граждани.
Церемонията, която отбелязва предаването на военното командване в БиХ от СФОР към ЕВРОФОР ще се състои в Саравео на 2 декември, съобщи председателят на президентството на БиХ Сюлейман Тихич.
След разговорите от понеделник (4 октомври) с пратеници на международната общност Тихич заяви, че президенството на БиХ ще поиска от Съвета за сигурност на ООН да приеме съответна резолюция.
Пратениците са потвърдили, че липсата на сътрудничество от страна на БиХ с Трибунала на ООН за военни престъпления представлява голям проблем.
Сърбия и Съединените щати имат общ стратегически интерес - изграждането на мирни и проспериращи Балкани, интегрирани в ЕС - но имат различия по проблема с Косово, заяви пред репортери сръбският външен министър Вук Йеремич в петък (27 юли) след среща с Държавния секретар на САЩ Кондолиза Райс във Вашингтон.
Той обаче добави, че Белград и Вашингтон са възобновили диалога на високо равнище и заяви, че това е ключът към решаването на статута на Косово.
Райс призова Сърбия да сътрудничи с международната общност в усилията й да реши проблема.
Турция и Гърция се договориха да развиват мерките за изграждане на доверие с нови стъпки във военното сътрудничество след неотдавнашната среща на външните министри на страните.
Турският външен министър Али Бабаджан (вляво) и колегата му от гръцка страна Дора Бакоянис направиха изявление пред медиите миналата седмица в Атина.
Турският външен министър Али Бабаджан и колегата му от гръцка страна Дора Бакоянис се срещнаха в Атина на 4-и декември за разговори, които доведоха до споразумения по многобройни военни въпроси между двете страни.
Турция и Гърция се договориха да създадат Отряд за съвместни операции, който да осигурява участието в мироподдържащи операции под командването на НАТО, Съвместно подразделение на сухопътните сили, което да участва в Силите за реагиране на НАТО - съгласувано съвместно многонационално звено с висока бойна готовност, както и Съвместно турско-гръцко гражданско резервно звено за реагиране при бедствия.
Военните мерки включват също посещения на високо равнище между членове на гръцките и турските въоръжени сили, както и между командващите на силно милитаризираните зони по протежение на североизточната граница на Гърция с Турция.
Бабаджан бе много оптимистично настроен за по-нататъшното развитие на политическите и икономическите връзки и отношенията в сферата на сигурността между двете страни.
"Пет нови мерки за изграждане на доверие - [освен] предходните 19 мерки - са свидетелство, че общата ни политическа воля допълнително ще заздрави нашите връзки", каза Бабаджан, добавяйки: "Наскоро договорените мерки ще внесат ново измерение в нашите двустранни отношения".
Бакоянис определи посещението като "символизиращо нов период в двустранните отношения" и заяви, че новоизбраните правителства на двете страни ще работят по-усилено за подобряване на отношенията.
Тя изрази освен това подкрепа за членството на Турция в ЕС.
Очаква се официалното посещение на гръцкия премиер Костас Караманлис в Турция да се осъществи "много скоро", по всяка вероятност към края на януари.
Макар че Турция и Гърция са отдавнашни съпернички, през последните години политическите им отношения се подобриха драстично въпреки продължаващите разногласия относно въздушното пространство и териториалните води.
Двете съюзнички от НАТО за малко не влязоха във война през 1987 г. и 1996 г. заради сондирането за нефт и газ и спора за суверенитета върху две малки пустнни островчета в Егейско море.
Процесът на присъединяване на Турция към ЕС, който започна през 1999 г., оказа положително въздействие за сближаването на Турция и Гърция.
От 2002 г. насам Анкара и Атина са провели 36 кръга на предварителни разговори, за да превъзмогнат разногласията си относно въздушното пространство и териториалните води в Егейско море.
От 1999 г. двете страни са договорили различни мерки за изграждане на доверие - от малки стъпки в политическия и културен диалог до неотдавна постигнатата договореност за военно сътрудничество.
През 2006 г. двете страни решиха да установят пряка телефонна линия между началниците на ГЩ на армиите си, гореща линия между оперативните щабове на военновъздушните сили на двете страни и продължаване с един месец на мораториума върху военните учения в Егейско море.
Началниците на ГЩ на двете страни също изразиха готовност да развиват задълбочен диалог и да избягват създаването на напрежение.
Миналата година началникът на турския генерален щаб генерал Яшар Буюканът посети Гърция, полагайки основите за предложените мерки за изграждане на доверие.
Началниците на ГЩ на двете страни се срещнаха отново по време на Първата регионална конференция на началниците на генералните щабове в Солун през април.
Освен това през последните седмици в Турция се проведоха съвместни учения между Военните звена за реагиране при бедствия на двете страни.
Съдът за военни престъпления на БиХ осъди бившия босненски сръбски полицай Драган Црногорац в петък (13 май) на 13 години затвор за военни престъпления.
Според съда Црногорац е участвал в залавянето и убийството на десет мюсюлмани, които се опитали да избягат от Сребреница през 1995 г.
Црногорац призна, че е участвал в престъпленията и се призна за виновен.
Съдът реши, че той е бил привлечен в босненската сръбска армия от Сърбия против волята си и му е било наредено от началниците му да извърши убийствата против волята му.
В сряда (16 юли) първите 77 войника от пехотния батальон 811 в Деж отпътуваха за Басра, за да се присъединят към ръководените от САЩ коалиционни сили в Ирак.
На всеки два дни ще бъдат извършвани по пет полета така, че всичките 400 войника от Румъния да бъдат разположени в Ирак до края на юли.
На пресконференция в сряда началникът на ГЩ на румънската армия ген. Михаил Попеску заяви, че румънските военнослужещи заминават за Ирак по молба на коалицията и защото те са професионалисти.
Букурещ също така ще изпрати военна полиция и сапьорно подразделение в Ирак.
Семейството на обвинения във военни престъпления Стоян Зуплянин, който се укрива от правосъдието, го призова в събота (1 декември) да се предаде на Хагския трибунал за военни престъпления.
В писмо до белградския всекидневник "Блиц" семейството призова Зуплянин да престане да се укрива и "да се жертва" за народа си.
"Решението е твое", заяви семейството му.
Синът на Зуплянин, Младен, заяви пред "Блиц", че полицията е претърсвала дома им няколко пъти.
"Не можем да живеем нормално, не можем да си намерим работа", заяви той.
Стоян Зуплянин, бивш началник на полицията на Република Сръбска в Босна и Херцеговина е обвинен в етническо прочистване на мюсюлмани и хървати по време на конфликта от 1992-1995 г.
В понеделник (18 декември) шведски съд призна бивш наемник за виновен в извършване на военни престъпления по време на службата му в хърватска милиция в началото на 90-те години.
Джеки Арклов бе признат за виновен в незаконно задържане, изтезаване и побой на 11 босненски мюсюлмани - военнопленници и цивилни лица.
Според съда престъпленията включват също етническо прочистване, грабеж и произволно задържане на хора, защитени от международното право.
Арклов вече излежава доживотна присъда за убийството на двама шведски полицаи през 1999 г.
Бивш член на сръбската полувоенна част "Скорпионите" е бил арестуван близо до Гренобъл, съобщиха медиите в понеделник (31 януари).
Милорад Момич, на 47 г., е заподозрян в убийството на бошнаци в Сребреница през 1995 г.
Полицията съобщи, че той е живял във Френските Алпи години наред под фалшива самоличност.
Сърбия издирва Момич по обвинения в престъпления срещу човечеството.
През 2007 г. четирима членове на "Скорпионите" получиха присъди между пет и 20 години затвор за изтезаването и убийствата на шестима мюсюлмани през юли 1995 г.
Новият председател на Трибунала за военни престъпления в Хага, съдията от Ямайка Патрик Робинсън, е решил, че друг негов колега трябва да го замести като съдия в процеса срещу бившия босненски сръбски лидер Радован Караджич, съобщи Трибуналът в изявление от сряда (19 ноември).
Робинсън, който пое поста на председател в понеделник, ще предаде своите функции по делото срещу Караджич на германския съдия Кристоф Флигер.
Според обвинението Караджич, бивш босненски сръбски лидер, е извършил геноцид, военни престъпления и нарушения на законите и обичаите за водене на война по време на конфликта в Босна от 1992 до 1995 г.
Прокурорите съобщиха в петък (4 декември), че предявяват обвинения срещу десет военни офицери, включително четирима генерали от бившата Югославска национална армия - във връзка със сръбско-хърватския конфликт през 1991-1995 г.
Десетимата са обвинени във военни престъпления и в унищожаване на културни и исторически паметници в Дубровник.
Четиримата бивши генерали са Йеврем Кокич, Милан Рузиновски, Павле Стругар и Бранко Станович.
Стругар вече е излежал присъда в Хага за участие в бомбардирането на Дубровник.
В сряда (9 ноември) Пади Ашдаун, най-високопоставеният международен представител в БиХ, каза, че започва нова кампания за залавяне на най-издирваните обвиняеми във военни престъпления, и по-специално на Ратко Младич и Радован Караджич.
Той изрази надежда, че двамата ще бъдат предадени на трибунала в Хага до 10 декември, когато е 10-ата годишнина от Дейтънското споразумение.
Ашдаун добави, че частите на НАТО и ЕС в страната правят всичко възможно да открият издирваните обвиняеми, но успехът на действията им зависи до голяма степен от сътрудничеството на сръбските власти в БиХ и Белград.
Ашдаун каза това след срещата си с главния прокурор на ООН за военни престъпления Карла дел Понте в Хага.
Тов е последната му среща с нея, преди мандатът му да изтече през януари.
В четвъртък (11 ноември) парламентът прие законопроект, с който се разрешава разполагането на албански военни части в Босна и Херцеговина (БиХ) като част от операцията на ЕС "Алтея".
СФОР ще прехвърли правомощията си на "Алтея" в началото на следващия месец.
Армията на Република Сръбска започна в четвъртък (29 юли) пилотен проект за унищожаване на излишъците от леко стрелково оръжие.
Общо 2 500 броя такива оръжия бяха унищожени в завода "Йелсинград" в Баня Лука; още 500 ще бъдат унищожени в понеделник.
Операцията се провежда съгласно решението на министърът на отбраната на БиХ Никола Радованович за налагане на мораториум върху продажбите на излишъците от леко стрелково оръжие.
Говорителката на ОССЕ Ведрана Димитриевич приветства проекта, като заяви, че той демонстрира ангажимента на БиХ към международните усилия, насочени срещу разпространението на оръжия.
Армията на другата общност, Федерация Босна и Херцеговина, ще започне своя собствена програма за унищожаване на излишните оръжия до седмици.
Около 300 служители във военните заводи в централна БиХ протестираха пред сградата на министерството на отбраната в Сараево в четвъртък (12 юни).
Те критикуваха политиката на правителството в сектора и поискаха допълнително заплащане.
Протестиращите също отправиха искане към правителството да подобри здравното обслужване и държавното осигуряване.
Представители на профсъюзите предупредиха, че такива протести могат да започнат и в други сектори на икономиката.
Босна и Херцеговина (БиХ) бележи добър напредък към членство в ЕС, но усилията й са възпрепятствани от това, че Република Сръбска (РС) не прави необходимото за задържане на заподозрените във военни престъпления, заяви върховният представител Пади Ашдаун пред Съвета за сигурност на ООН в четвъртък (11 ноември).
В друго обръщение пред съвета генералният секретар на НАТО Яп де Хоп Схефер заяви, че липсата на сътрудничество от страна на босненско-сръбската общност издига пречки пред стремежите на БХ за присъединяване към програмата на алианса "Партньорство за мир".
Междувременно мироподдържащите сили от СФОР са арестували двама босненски сърби, в т. ч. брат на обвиняем във военни престъпления, заяви в четвъртък говорител на полицията в РС.
Томислав Попович и Недьо Лозанович са били задържани в село Каничи.
Попович е брат на Вуядин Попович, който е обвинен във връзка с клането в Сребреница.
В понеделник (13 януари) в Сараево започна тридневна техническа конференция, организирана съвместно от Службата на върховния представител на международната общност в БиХ и Трибунала на ООН за военни престъпления.
На нея присъстват председателят на Трибунала Клод Жорда и главният прокурор Карла дел Понте.
Главна тема на конференцията са начините за развитие на възможностите в БиХ за водене на съдебни процеси за военни престъпления, които не се разглеждат в Хага.
В други новини, върховният представител на международната общност Пади Ашдаун заяви в специално интервю за " Дневни Аваз" във вторник, че не изключва възможност да бъдат наложени санкции срещу Република Сръбска, ако нейните лидери продължават да отказват съдействие за откриването на обвиняемия Радован Караджич.
Междувременно, процесът срещу Слободан Милошевич в Хага в понеделник отново бе отложен поради здравословни причини.
Милошевич се оплака от треска и симптоми на грип.
Началникът на ГЩ на армията генерал Никола Колев обяви в петък (12 август), че военното командване е решило да отмени две планирани учения след неотдавнашните тежки наводнения.
Колев каза, че армията е отменила националното учение "Есен 2005" и ще пренасочи ресурсите си към наводнените райони.
Той поиска още Румъния да даде съгласието си за отлагане на запланувано двустранно учение в Черно море.
Началникът на ГЩ на българската армия се надява модернизацията да започне през 2005 г.
Началникът на ГЩ на българските въоръжени сили генерал Никола Колев каза в петък (15 октомври), че очаква модернизацията на амията да започне най-рано през 2005 г. и да завърши преди 2015 г.
Като приоритети Колев посочи модернизация на самолетния състав и на противовъздушната отбранителна система и доставката на ново радарно оборудване.
Също в петък българският вицепремиер Николай Василев се срещна със сръбския министър на финансите Младян Динкич, за да обсъдят сътрудничеството в транспорта и митниците и по визовите въпроси.
След разговорите Динкич каза, че е получил уверения, че България няма да налага визи на гражданите на Сърбия-Черна гора до 2007 г.
Сърбия изрази във вторник надежда, че присъдите, издадени срещу двама братовчеди от съда в Хага, "ще допринесат поне отчасти жертвите и техните семейства да получат правосъдие".
Братовчедите най-вероятно ще обжалват присъдите си.
Милан Лукич влиза в понеделник (20 юли) в съдебната зала на Хагския трибунал.
Сръбски представители приветстваха във вторник (21 юли) присъдите срещу двама босненски сърби за ролята им във военни престъпления, извършени срещу цивилни босненски мюсюлмани в град Вишеград между 1992 и 1994 г.
В понеделник Международният трибунал за бивша Югославия (МНСБЮ) призна за виновен Милан Лукич, на 42 г., за това, че е изгорил живи най-малко 119 бошнаци при два отделни случая през юни 1992 г. и е убил други 12 на брега на р. Дрина.
Лидерът на военновременния военизиран босненски сръбски отряд, наричан "Белите орли" или "Отмъстителите", бе осъден по 21 обвинения в престъпления срещу човечеството и нарушения на законите и обичаите за водене на война и получи доживотна присъда.
Неговият братовчед Средое Лукич, на 48 г., който е бил полицай във Вишеград и член на същия военизиран отряд, получи присъда от 30 години лишаване от свобода за подпомагане и съучастие в извършването на нехуманни действия, убийства и жестоко отношение.
Съдиите от МНСБЮ отсъдиха, че неговото присъствие на мястото на един от инцидентите, в който са били изгорени живи 60 цивилни граждани, не е доказано.
Сръбският съвет за сътрудничество с Трибунала на ООН заяви във вторник, че присъдите съответстват на "чудовищните" престъпления, извършени от братовчедите Лукич.
"Националният съвет се надява, че тези присъди ще допринесат поне отчасти жертвите и техните семейства да получат правосъдие, имайки предвид, че това са немислими и ужасни престъпления, извършени срещу цивилното население на община Вишеград", заяви Съветът в изявление, цитирано от белградската информационна агенция "Бета".
Бруно Векарич, говорител на сръбската прокуратура за военни престъпления, също приветства присъдата от понеделник, определяйки я като "правна победа" за прокурорския екип на МНСБЮ, оглавяван от белгийския адвокат Серж Брамерц.
"Милан Лукич, осъден на доживотен затвор, ще бъде запомнен в историята на нашите злощастни войни с изгарянето на живи деца, жени и старци и с други жестоки престъпления", е казал той в изказване за белградските медии, цитиран от германската информационна агенция ДПА.
Милан Лукич, който бе арестуван в Аржентина през август 2005 г. и прехвърлен в Хага близо седем месеца по-късно, бе съден задочно от белградски съд преди шест години.
Той бе осъден по обвинения в измъчване и убийство на 16 цивилни мюсюлмани, отвлечени от автобус, пътуващ от Сърбия за Босна и Херцеговина през 1992 г., и получи максималната присъда от 20 години лишаване от свобода.
Бошнаците също приветстваха присъдите срещу двамата братовчеди, произнесени в понеделник.
Сараевският всекидневник "Дневни Аваз" отбеляза в редакционна статия, че решението да се даде на Милан Лукич максималната присъда "бавно възвръща разклатеното доверие в МНСБЮ", предаде ДПА.
Процесът обаче вероятно още не е приключил.
Братовчедите "имат възможността да обжалват пред апелативния съвет на второ ниво, което те със сигурност ще направят", заяви за сръбското радио и телевизия РТС Душан Игнятович, директор на службата за сътрудничество с Хагския трибунал.
Процесът срещу обвинения във военни престъпления бивш член на босненската армия на БиХ, Сеад Кадич, започна в Сараевския кантонален съд в сряда (5 октомври).
Кадич е обвинен в престъпления срещу цивилни сърби и хървати в местността Казани в планината Требевич над Сараево по време на войната.
Кадич бе задържан в Италия и екстрадиран в БиХ по-рано тази година.
Полицията в Република Сръбска съобщи, че е разбила канал за крадени коли.
Колите са били изпращани през Биелина за Сърбия и Черна гора и през Херцеговина за Косово.
Задържани са общо 30 души.
Двудневна среща на висши военни на страните, подписали Адриатическата Харта - Албания, Хърватия и Македония бе насрочена за понеделник (26 септември) в Охрид.
Освен тримата високопоставени военни - генерал Пелумб Казими от Албания, Йосип Лукич от Хърватия и Мирослав Стояновски от Македония в срещата ще участват и техни колеги от Босна и Херцеговина, България, Сърбия и Черна гора, както и високопоставени представители на САЩ и НАТО.
Преди срещата, министрите на отбраната на Албания и Македония се срещнаха в Охрид в неделя и се споразумяха да продължат двустранното сътрудничество в отбранителния сектор.
Според съобщения в НТВ и Хюриет, американското правителство е изпратило в понеделник (2 декември) искане до Турция за използване на турски военни бази и морски пристанища в случай на военна операция срещу Ирак.
В съобщенията на двете медии се казва, че турското правителство е помолено да даде отговор до 8 декември.
Очаква се американският заместник-министър на отбраната Пол Волфовиц и заместник-държавният секретар на САЩ Марк Гросман да пристигнат във вторник, за обсъдят въпроса по-нататък.
Премиерът Реджеп Тайип Ердоган намекна в събота (24 юли), че може да подкрепи законодателни изменения, които биха ограничили правото на армията да влияе върху политиката.
Той покани основната опозиционна Републиканска народна партия, която критикува настоящото законодателство като авторитарно, да работи с Партията на справедливостта и развитието (ПСР) за поправка на члена, на чието основание армията извърши преврат преди 30 години.
"Ще създадем комисия", която да разгледа въпроса от всичките му страни, а "ако е необходимо, ще свикаме извънредно заседание на парламента", каза Ердоган на митинг в източния град Бингьол.
Той добави, че изменението може да бъде добавено в дневния ред на парламента, когато заседанията му започнат на 1 октомври.
Шестима турски военнослужещи бяха ранени при експлозия на противопехотна мина в югоизточната провинция Диарбекир в понеделник.
Мината, за която се смята, че е била поставена от членове на терористичната Кюрдска работническа партия (ПКК), е била взривена, докато край нея преминавал военен автомобил.
Държавната агенция за разследване и охрана (ДАРО) и вътрешното министерство на Република Сръбска завършиха разследването на военновременните действия на бившия 5-и корпус на Армията на БиХ, обяви началникът на ДАРО Средое Нович в петък (8 септември).
Съвместен доклад за резултатите от разследването бе предаден на прокуратурата за преценка на основанията за възбуждане на наказателно производство.
Миналия месец регионалните медии излъчиха видеоматериал и снимки, които според твърденията показват военни престъпления, извършени от бившия 5-и корпус на босненската армия срещу етнически сръбски цивилни граждани в хърватският район на Краина по време на Операция "Буря" през 1995 г. Нович отказа да даде каквито и да е подробности за резултатите от разследването.
Бившият вътрешен министър и обвиняем във военни престъпления Любе Бошковски обяви в неделя (11 януари) плановете си да се кандидатира за президент.
Той е първият, обявил такова намерение.
Бошковски, на 48 г., направи изявлението си час, след като властите обявиха датата на изборите - 22 март.
Той бе посрещнат като герой, след като бе оправдан по няколко обвинения във военни престъпления от Хагския трибунал миналата година.
Бошковски прекара повече от три години в ареста заради полицейската операция през 2001 г. в етническо албанско село, в резултат на която загинаха седем души.
Прокурорите обжалват оправдателната присъда.
В понеделник(28 април) министърът на отбраната Пандели Майко замина за Прага по покана на своя чешки колега Ярослав Твърдик.
Разговорите ще се фокусират върху сътрудничеството в областта на отбраната и сигурността и върху свързани с това бъдещи проекти.
Майко ще посети и Панаира на военна техника в Бърно, едно от най-големите подобни изложения в Европа.
Сърбия се е првърнала в "безопасно убежище" за заподозрени във военни престъпления, каза главният прокурор на ООН Карла дел Понте пред върховният представител на ЕС по въпросите на външната политика Хавиер Солана и посланиците на НАТО в сряда (3 ноември) и добави, че решението на Сърбия да не задържи нито един от 15-те бегълци, живеещи на нейна територия, е "скандално".
Дел Понте също така изрази разочарование, че Хърватия не е арестувала нито генерал Анте Готовина, нито Мирослав Брало, друг заподозрян.
Тя настоя, че и двамата бегълци са все още на хърватска територия, отхвърляйки твърденията на Загреб, че те сигурно са напуснали страната.
Прокурорката призова за арестуване и на двамата до 23 ноември, когато й предстои да изнесе редовния си доклад пред Съвета за сигурност на ООН.
Дел Понте разкритикува и Република Сръбска, че не е направила необходимото за арестуването на нито един беглец от края на конфликта в Босна и Херцеговина през 1995 г.
Тя каза, че обвиняемите и поддържащите ги мрежи "просто изчакват" закриването на Хагския трибунал след няколко години.
В интервю в броя от четвъртък на "Независне новине" вътрешният министър на РС Дарко Матияшевич заяви, е Радован Караджич и Ратко Младич ще бъдат арестувани до края на годината.
Според съобщение от петък (10 октомври) в местния всекидневник "Дани" Трибуналът на ООН за военни престъпления в Хага е издал запечатан обвинителен акт срещу бившия външен министър на БиХ Ядранко Прълич.
Предполага се, че трибуналът е договорил с Пърлич условията на неговото предаване, като местните медии допускат, че пристигането му в Хага е само въпрос на време.
Следователите на ООН са го обвинили в опит да създаде "Хърватска общност Херцег-Босна" в Херцеговина по време на войната от между 1992 и 1995 година, както и в участие при изграждането на концентрационни лагери.
Представители на СФОР са деактивирали бомба от времето на Втората световна война, открита в центъра на Баня Лука в неделя.
Строителни екипи са намерили 45-килограмовия експлозив, докато са полагали основите на нова сграда.
Гръцката и израелската армия провеждат тази седмица съвместно военно учение в Средиземно море и на гръцка територия.
В сряда (2 ноември) израелската армия публикува съобщение, в което се казва, че военноморски и сухопътни части участват в учението, чиято цел е да се подобрят възможностите за реагиране и съвместното сътрудничество в случай на природни бедствия и спасителни операции.
В четвъртък (10 юни) властите екстрадираха в Босна и Херцеговина словенския гражданин Франк Кос заради подозрения в геноцид, извършен в Сребреница през 1995 г.
Кос беше арестуван на 19 април въз основа на заповед за арест, издадена от БиХ.
Смята се, че като член на босненските сръбски сили той е участвал в убийството на бошнаци в Сребреница.
Роден в Словения, той има и босненско гражданство.
Сърбия е решена да завърши сътрудничеството си с Хагския трибунал за военни престъпления до края на годината, каза в събота (6 юни) ръководителят на националния съвет на Сърбия за сътрудничество Расим Ляич.
Той заяви, че властите проверяват нови следи в издирването на двамата останали укриващи се от правосъдието Ратко Младич и Горан Хаджич.
Холандия все още настоява, че особено Младич трябва да бъде заловен, преди да се осъществи Споразумението за стабилизация и асоцииране (ССА) на Сърбия и ЕС.
Амстердам отказва да направи компромис по случая, въпреки позитивната оценка за Сърбия, която главният прокурор на Трибунала Серж Брамерц представи току-що в Съвета за сигурност на ООН.
В събота италианският премиер Франко Фратини се намеси, като каза, че осъществяването на ССА на Сърбия и ратифицирането му от ЕС са въпроси, "които не могат повече да се отлагат".
"ЕС би трябвало да признае и приеме позитивните сигнали, получени от Сърбия, като даде на страната статут на страна кандидат за членство в ЕС", заяви той в интервю за информационната агенция "Танюг".
Той ще посети Белград в понеделник.
Междувременно във вторник Трибуналът на ООН планира да възобнови съдебния процес срещу двама бивши високопоставени служители на сигурността на Сърбия: Йовица Станишич и неговия заместник, Франко Симатович.
Те са обвинени, че са обучавали, въоръжавали и насочвали паравоенни части, които са преследвали и убили несърби по време на конфликтите на Балканите през 1992-1995 г.
Правните процедури бяха спрени преди година поради влошеното здравословно състояние на Станишич.
Федералното външно министерство предаде в местен съд в четвъртък (1 юли) обвинителните актове на трибунала на ООН срещу четирима генерали, давайки начало на процедура, която би могла да доведе до екстрадирането им в Хага.
През октомври международната прокуратура издаде обвинителни актове срещу бившите шефове на полицията Сретен Лукич и Властимир Джорджевич, бившия началник на ГЩ Небойша Павкович и генерала в оставка Владимир Лазаревич за военни престъпления срещу етнически албанци по време на конфликта в Косово през 1999 г.
Докато сръбско-черногорският президент Светозар Марович и външният министър Вук Драшкович публично подкрепиха решението от четвъртък, представител на социалистите заяви, че неговата партия ще оттегли подкрепата си за кабинета на сръбския президент Воислав Кощуница в скучай че четиримата генерали бъдат изпратени в Хага.
В началото на двудневната си среща в Охрид в понеделник (26 септември) началниците на ГЩ на армиите на страните, подписали Адриатическата харта - генералите Пелумб Казими от Албания, Йосип Лучич от Хърватия и Мирослав Стояновски от Македония - потвърдиха отново желанието си за по-нататъшно сътрудничество и изпълнение на реформите в отбраната, свързани с интеграцията в НАТО.
На срещата присъстват и комадващите на въоръжените сили на БиХ, България и Сърбия и Черна гора, както и високопоставени представители на САЩ и НАТО.
Участниците ще обменят информация за темповете на реформите в отбраната в своите страни и ще обсъдят начини за укрепване на регионалната сигурност.
Няколко дни след като Съветът за сигурност на ООН удължи мандата на СФОР с 12 месеца, силите препотвърдиха своя ангажимент към военните реформи в БиХ и за изправяне пред съда на лица, обвинени във военни престъпления.
По време на пресконференция във вторник (15 юли) говорителят Джеймз Билингз каза, че СФОР са постигнали значителен напредък в БиХ, но добави, че остава още много работа.
Полицейската мисия на ЕС съобщи, че оказва съдействие на полицията на БиХ при прилагането на нов, по-широк подход в борбата срещу нелегалния трафик и проституцията.
Според говорител на мисията помощта включва събиране на данни и наблюдение на райони преди извършване на полицейски акции.
Също във вторник Службата на Висшия представител в БиХ призова Партията за демократично действие да преразгледа решението си да напусне комисията, която изработва статута на Мостар.
На органа са необходими само още няколко седмици, за да приключи работата си.
Центърът по хуманитарно право (ЦХП) подаде иск за завеждане на наказателно дело срещу петима бивши служители на полицията и армията за военни престъпления, извършени срещу албанци в община Печ през 1998 и 1999 г., съобщиха местни медии в сряда (25 август).
Искът е внесен в сръбската прокуратура за военни престъпления.
ЦХП твърди, че петимата носят отговорност за убийствата на 49 етнически албанци, разрушаването на албански къщи, изтезаване, заплашване и преследване на албанци от села в Печ.
Четиридневни военни маневри с участието на 750 войника от Албания, Италия и Македония приключиха в петък (11 юли).
Военновъздушни, пехотни и военноморски подразделения участваха в ученията, които имаха за цел да подобрят тристранното военно сътрудничество и да разширят съвместните операции на албанската и македонската армии в рамките на подготовката за членство в НАТО.
Властите казват, че една модерна държава трябва да има модерна армия, но някои критици виждат в премахването на задължителната служба стъпка в погрешна посока.
Сърбия ще промени наборната система в армията.
Сърбия планира професионализация на въоръжените си сили и премахване на задължителната военна служба до 2011 г., обяви министърът на отбраната Драган Шутановац миналата седмица.
Реформата "е в съответствие с модерната армия и държава", каза той за печатния орган на министерството, "Отбрана".
Сърбите могат да се радват, че ще имат система, която дава по-голяма сигурност, каза Шутановац.
Той добави, че професионалният военнослужещ е "обучен, способен и готов да отговори на всички предизвикателства в даден момент, защото това му е професията".
Понастоящем всички мъже в Сърбия са задължени да отбиват служба за срок от шест месеца.
По новата система младите мъже, които искат да се присъединят към въоръжените сили, ще преминават тримесечно първоначално обучение в пехотата, организирано от министерството на отбраната.
Ръководството на министерството заяви, че процесът на кандидатстване е започнал за новата група и че се очаква скоро след реформата да останат 10 600 професионални военнослужещи.
Министерството планира също така да повиши месечните заплати на военнослужещите от 300 на 700 евро.
Не всички сърби са съгласни с промяната.
Военният анализатор Александър Радич казва, че тя е "малко прибързана".
"Мисля, че моделът на армия, която съчетаваше наборници с професионални военнослужещи, трябваше да се запази", каза Радич за SETimes.
Единствено в армията Сърбия имаше възможност да обучава по-голям брой хора за реагиране на кризисни ситуации, като земетресения и наводнения.
Сега такава възможност няма да има.
Колегата му анализатор Зоран Драгишич обаче не е съгласен.
"Отсъствието на наборници няма да бъде удар, защото през годините армията постепенно намаляваше броя на наборниците", каза той.
Той смята, че армията е трябвало да се професионализира напълно още по-рано като мярка за икономии на разходи.
"Преминаването към професионални въоръжени сили е като да сложиш газова уредба на бензинов автомобил", каза той за SETimes.
Скъпо е, докато превключиш, но после се изплаща.
Радич, от друга страна, смята че премахването на военната служба отправя грешно послание към обществото.
"Мисля, че прекалено много се очаква от професионалните военнослужещи, които печелят по-малко от 300 евро на месец", каза той.
За разлика от 90-те години на миналия век, когато Сърбия имаше преувеличен имидж на нация от войници, сега тя напълно се дистанцира от самата идея за армия, което може би е друга крайност.
Новите реформи изненадват и някои членове на обществото.
"Едно време в моето село човек не можеше да се ожени, докато не отбие задължителната си военна служба", каза пенсионерът Добривое за SETimes, добавяйки, че било "позор" да те отхвърлят от такава служба.
"Все пак", каза той, "се радвам, че внукът ми не трябва да се мъчи в армията".
В сряда (14 октомври) върховният представител Валентин Инцко и американският специален пратеник по въпросите на военните престъпления Стивън Рап се обединиха около мнението, че стратегията на БиХ за военните престъпления се прилага само на ограничена основа.
Инцко отбеляза, че промените в наказателно-процесуалния кодекс не са били приети, нито пък има точна информация за броя на делата за военни престъпления, по които се работи в БиХ.
Двамата с Рап се съгласиха, че арестуването и предаването на Трибунала за военни престъпления в Хага на бившия босненски сръбски военен командир Ратко Младич остава приоритетна задача за БиХ.
Също в сряда ръководителят на делегацията на Европейската комисия (ЕК) в БиХ Димитрис Куркулас призова представителите на правителството да ускорят ключовите реформи, за да изпълнят условията, необходими за закриването на Службата на върховния представител и трансформирането й в Служба на специалния представител на ЕС, както и да осъществят конституционни реформи.
Ако това не стане, предупреди Куркулас, на БиХ няма да й бъде даден статут на страна, кандидатка за членство в ЕС.
Изпълняващият длъжността президент Люпчо Йордановски подписа указ в петък (12 март) за назначаването на генерал Георги Бояджиев на поста началник на генералния щаб на армията.
Назначението е било одобрено от покойния Борис Трайковски.
Бояджиев заменя генерал Методи Стамболиски, чийто мандат изтече на 1 март.
В четвъртък (10 март) съдът за военни престъпления обвини босненския сърбин Божидар Кувеля, бивш офицер от полицията, в геноцид във връзка убийствата на 50 до 100 души по време на клането в Сребреница през 1995 г.
Кувеля, на 39 г., е обвинен в участие в нападения в доминирани от мюсюлманите села в Източна Сребреница, затварянето на мъже и момчета мюсюлмани и масови екзекуции.
Той беше арестуван през януари в югоизточния град Чайниче.
Съдът в Ливно осъди Ранко Тривунович на седем години затвор за военни престъпления срещу хърватски пленници в Гламоч през 1992 г.
Тривунович беше арестуван през ноември.
Във вторник (15 декември) служители на Държавната агенция за разследване и отбрана (ДАРО) арестуваха босненски мюсюлманин, заподозрян в извършването на военни престъпления срещу хърватски цивилни и военнопленници по време на босненския конфликт от 1992-1995 г.
Юсуф Хаджайлия, на 61 г., беше задържан в Кониц.
Той е заподозрян в членство в босненска мюсюлманска част, която е нападнала село Трусина, в близост до Кониц, на 16 април 1993 г.
Сътрудничеството на Сърбия с Трибунала на ООН за военни престъпления се е подобрило, но страната трябва да работи за постигането на още положителни резултати, заключава главният прокурор Серж Брамерц в последния си доклад до Съвета за сигурност на ООН.
Части от доклада изтекоха в сръбски и международни медии в понеделник (30 ноември).
Брамерц трябва да представи своя доклад пред Съвета за сигурност в четвъртък.
Според изтеклите сведения Брамерц ще заяви, че прокурорите на ООН са като цяло доволни от усилията, полагани от Сърбия в сътрудничеството й със съда, въпреки че остават най-критичните въпроси за откриването и арестуването на укриващите се от правосъдието военнопрестъпници Ратко Младич и Горан Хаджич.
Оценката за сътрудничеството на Сърбия е от решаващо значение за кандидатурата на страната за присъединяване към ЕС.
Съвместно румънско-американско военно учение, в което участваха 1600 американски и 500 румънски военнослужещи, приключи успешно във вторник (2 август), се казва в съобщение на министерството на отбраната в Букурещ.
Целта на учението, което се проведе през изминалите две седмици във военновъздушните бази "Бабадаг" и "Михаил Когалничану" край бреговете на Черно море, бе да се постигне по-голяма гъвкавост в борбата срещу тероризма, по време на регионални кризи и при други заплахи.
България ще бъде домакин на учение на военновъздушните сили на НАТО от 24 август до 5 септември.
В учението ще участват 13 страни членки на НАТО, осем държави партньорки и три със статут на наблюдатели.
То ще се проведе във военновъздушните бази край Крумово и Граф Игнатиево.
Бившият югогенерал Владимир Лазаревич се яви пред Трибунал на ООН в понеделник (7 февруари), пледирайки невинен по пет обвинения в убийство и преследване на етнически албанци по време на конфликта от 1999 г.
Според прокурорите военните под негово командване "са избили стотици цивилни косовски албанци като част от широкоразпространена и систематична кампания на бруталност и насилие, която доведе до насилственото депортиране на приблизително 800 000 цивилни косовски албанци".
Лазаревич бе обвинен през октомври 2003 г. и се предаде на съда на ООН в събота.
Най-малко 28 обвиняеми и осъдени по процеси за военни престъпления започнаха гладна стачка във вторник (9 януари) с искания за по-леки присъди.
Те искат съдилищата в БиХ да приложат максималната присъда за военни престъпления в бивша Югославия, която е 15 години, а не присъдата от 40 години, предвидена в босненското законодателство.
Сред стачкуващите са трима мъже, обвинени за участие в клането в Сребреница.
Във вторник босненски съд пледира за невинност от името на бивш босненско-хърватски служител на военната полиция, който отказа да заяви как ще пледира.
Пашко Любичич е обвинен в участие в нападения срещу няколко мюсюлмански села по време на конфликта от 1992-1995 г. и в престъпления срещу цивилни граждани в долината на река Ласва между януари и юли 1993 г.
Върховният съд на БиХ оправда във вторник (26 декември) бивш войник от босненско-сръбската арамия Перо Радич, обвинен в извършване на престъпления срещу военнопленници в БиХ.
След обжалване, висшите магистрати отхвърлиха осемгодишната присъда, определена от Кантоналния съд в Ливно през март.
Върховният съд реши, че няма неопровержими доказателства, че Радич е отговорен за убийството на хърватски войник в Гламоч на 11 април 1992 г.
Радич бе незабавно освободен.
Той се предаде на властите в Гламоч миналия октомври.
На пресконференция в понеделник (20 юни) сръбският заместник-премиер Миролюб Лабус каза, че всички обвиняеми във военни престъпления, намиращи се в Сърбия, ще бъдат арестувани и екстрадирани за трибунала на ООН.
Той добави, че моделът на "доброволно предаване" вече не дава резултати и че сроковете за предаване са вече изтекли.
Той каза, че е само въпрос на време да бъдат открити и заловени оставащите на свобода бегълци.
В понеделник председателят на Парламентарната асамблея на Съвета на Европа (ПАСЕ), Рене ван дер Линден, изнесе встъпителна реч на годишната сесия на ПАСЕ в Страсбург.
Той изрази дълбоко съжаление от факта, че миналата седмица сръбският парламент не осъди публично клането в Сребреница от 1995 г., независимо от излъчения видеозапис на екзекуцията на босненски цивилни граждани от сръбска военизирана част.
Бившият босненски сръбски командир генерал Здравко Толимир, смятан за третия по важност заподозрян във военни престъпления след Радован Караджич и Ратко Младич, отново отказа във вторник (3 юли) да се произнесе по обвиненията във военни престъпления пред съдиите от Хагския трибунал.
Съгласно процедурните правила съдиите внесоха от негово име заявление за невинност.
Толимир, който е обвинен в геноцид във връзка с клането в Сребреница през 1995 г., се оплака, че му е било попречено да наеме адвокат по свой избор.
Съдът постанови, че се е наложило той да избере различен защитник, тъй като въпросният адвокат вече представлявал ответници по друго дело.
Толимир поиска също разследване на обстоятелствата около своето арестуване.
Той твърди, че членове на сръбските сили за сигурност са го отвели незаконно до границата с Босна и Херцеговина и са го предали в ръцете на босненската полиция.
Специалната прокуратура обвини двама бивши членове на Армията за освобождение на Косово (АОК) във военни престъпления, извършени срещу цивилни лица в лагер в Албания, съобщиха местните медии в събота (19 февруари).
Твърди се, че двамата - Хаки Хайдари и Сали Реджепи - са участвали в дейността на АОК през 1999 г.
Двама бивши косовски албански командири - Сабит Гечи и Риза Алияа - вече бяха обвинени за изтезания и други престъпления срещу цивилни косовски албанци, задържани в два лагера в Северна Албания.
По време на посещение в края на седмицата в Тирана помощник генералният секретар на НАТО за отбранителната политика и планирането Джон Колстън даде висока оценка на напредъка, постигнат в областта на военната реформа.
Според репортажи в пресата от понеделник (24 април) Колстън се е срещнал с премиера Сали Бериша и с министъра на отбраната Фатмир Медиу за разговори относно кандидатурата на Албания за членство в НАТО.
Той призова за засилване на борбата с организираната престъпност и корупцията и потвърди, че НАТО ще продължи да покрепя процеса на военни реформи в страната.
Колстън бе в Тирана за 11-ата конференция на Албанската атлантическа асоциация.
В понеделник (11 юли) президентът на САЩ Джордж У. Буш излезе с изявление по повод клането в Сребреница през юли 1995 г. и призова да бъдат арестувани основните му организатори, бившия лидер на босненските сърби Радован Караджич и военният му командир Ратко Младич.
В своето послание, прочетено от посланика на САЩ по въпросите на военните престъпления Пиер-Ришар Проспер по време на възпоменателната церемония по повод 10-ата годишнина от клането, Буш заявява, че събитията в Сребреница "ни припомнят по жесток начин, че съществуват зли хора, които са готови да избиват невинни без никаква съвест и милост".
В отделно изявление на Държавния департамент на САЩ също се казва, че двамата основни обвиняеми във военни престъпления трябва да бъдат изправени пред съда.
Отправя се призив към Белград и останалите правителства в региона да увеличат усилията си за тяхното откриване и изпращане в Хага.
Също в понеделник бе отворен масов гроб, в който са били заровени телата на най-малко 100 босненци.
Той бе открит по-рано в Будак, близо до Сараево, но отварянето му бе умишлено забавено, за да съвпадне с церемонията по повод годишнината.
Министърът на отбраната Владо Бучковски и началника на ГЩ Методи Стамболиски се срещнаха с началника на ГЩ на албанската армия Пьолюмб Казими в четвъртък (24 април).
Основна тема на разговорите бе военното сътрудничество в светлината на усилията на двете страни да влязат в НАТО.
Те обсъдиха също и идеята за установяване на общи гранични патрули за борба с незаконния трафик.
В други новини, вестник "Дневник" от петък съобщава подробно за новата национална стратегия за сигурност и отбрана.
Документът предвижда създаването на Център за управление на кризите, който ще координира всички държавни институции, ангажирани със стабилизацията на страната и подготовката за членство в НАТО.
Районният съд в Белград съобщи в петък (19 декември), че заподозреният във военни престъпления босненски сърбин Ненад Малич е бил задържан за 30 дни.
Малич е заподозрян в убийството на двама цивилни мюсюлмани и в раняването на трети на 21 декември, 1992 г в мотел "Фонтана" в Стари Майдан, Босна и Херцеговина.
Министърът на отбраната Владо Бучковски призна в понеделник (20 октомври), че не очаква зрелищни резултати от шестседмичната кампания за доброволно разоръжаване, която ще започне на 1 ноември.
Бучковски определи кампанията като предимно символичен жест, свързан с мирния процес и прилагането на Рамковото споразумение от Охрид.
Той се позова на неотдавнашни доклади на НПО, според които в цивилното гражданство се намират над 100,000 единици нелегално оръжие.
В понеделник правителството освободи директора на Бюрото за сигурност и контраразузнаване Зоран Верушевски и директора на Държавното предприятие за управление на административния и жилищен сграден фонд Дарко Бабамов.
Говорителят на правителството Сашо Чолаковски заяви, че отстраняването на тези длъжностни лица не е свързано с оценка на тяхната работа, а по-скоро са отговор на твърденията за непотизъм.
Преследвайки целта си за членство в НАТО, Албания е домакин на военно учение, което се смята за най-голямото, провеждано досега в страната.
"Целта ни е да продължаваме да въвеждаме учебните стандарти на НАТО във всички въоръжени сили", каза албанският министър на отбраната Фатмир Медиу.
Близо 1100 войници от 25 страни, предимно членки на НАТО и на "Партньорство за мир" (ПзМ), участват в триседмични военни учения, наречени "Co-operative Longbow/Lancer 07".
Те започнаха в база на албанската армия близо до столицата Тирана на 7 октомври.
Провеждането на най-голямото и най-важното международно учение на НАТО за 2007 г. в Албания е важно събитие за нашата страна.
"То спомага за обучението на албанската армия в съответствие с международните стандарти", каза албанският министър на отбраната Фатмир Медиу.
"Това ни е необходимо, защото очакваме да получим покана за членство в НАТО до пролетта на следващата година", каза Медиу във връзка със значението на ученията за постигане на целта за членство в НАТО.
Генерал-лейтенант Роланд Катер, командващ на Обединеното сухопътно командване "Хайделберг", ръководи ученията.
"Това учение е един градивен елемент за постигане на военна оперативна съвместимост, общо и взаимно усилие, предприето от Алианса и държавите партньорки", каза Катер.
В най-широкия смисъл на думата тези учения са свързани със стабилността на Балканския регион.
Те са също и начин да наблюдаваме подготовката на Албания за присъединяване към НАТО.
Участниците са от седем държави, членки на НАТО - включително Гърция, Турция, Обединеното кралство и Съединените щати - и 12 държави от "Партньорство за мир", сред които Албания, Австрия, Македония, Черна гора и Швейцария.
Наблюдателите са от Мароко, Катар и Обединените арабски емирства.
Когато в Албания започваха маневрите, Парламентарната асамблея на НАТО одобри на 9 октомври резолюция, с която призова всички държави членки да поканят страните от т. нар. "Адриатическа харта" - Албания, Хърватия и Македония - да се присъединят към Алианса на срещата на върха в Букурещ през април 2008 г.
Резолюцията, приета на сесия в столицата на Исландия по-рано този месец, насърчава също трите страни да увеличат усилията си за изпълнение на необходимите реформи, като посочва, че членството ще увеличи сигурността и стабилността в евроатлантическата зона.
Трите страни бяха похвалени за приноса им към операциите на НАТО, най-вече в командваните от НАТО Международни сили за поддържане на сигурността в Афганистан.
Всички редовно участват във военни учения с НАТО и реформите в отбраната във всички тях са насочени към изграждане на малка, професионална, модерна, мобилна армия, която да може да работи в контекста на НАТО.
Въоръжените сили ще участват догодина в дванадесет военни учения както на хърватска територия, така и в чужбина, се посочва в доклад на правителството, който парламентът обсъжда във вторник (5 декември).
Очакват се съвместни учения в Армения, Германия, Гърция, Италия, Молдова, Румъния и Украйна.
Двустранните и многонационалните учения в Хърватия ще се проведат с албански, италиански, македонски и американски военнослужещи, както и с други страни, членки на НАТО, и партньорски държави.
Хърватският вътрешен министър Ивица Кирин съобщи във вторник, че министерството изготвя "черен списък" на компании, заподозрени, че използват деловата си активност за прикриване на престъпна дейност.
Кирин каза това след среща с директора на Европол Макс-Петер Рацел в Загреб.
По време на разговори в сряда (21 юли) във Вашингтон сръбският президент Борис Тадич и американският държавен секретар Клин Пауъл обсъдиха необходимостта от пълно сътрудничество на Белград с трибунала на ООН за военните престъпления в Хага и по-конкретно чрез задържане и екстрадиране на обвиняеми, включително генерал Ратко Младич.
Пауъл също така изрази готовността на Вашингтон да оказва помощ в усилията за интеграция на Сърбия и Черна гора в евроатлантическите структури.
Освен това Тадич и Пауъл разискваха събитията в Косово.
В реч, изнесена по-късно в Националния пресклуб, Тадич призова за регионално сътрудничество и икономическа, политическа и съдебна реформа.
Той апелира и за повече западни инвестиции.
Междувременно при посещение в Сараево министърът на отбраната на Сърбия и Черна гора Първослав Давинич каза пред репортери, че армията не защитава Младич.
Въпреки това той не изключи възможността някои офицери от запаса да подпомагат бившия босненски сръбски военен командир да се укрива от правосъдието.
Поповски заяви, че вече няма да има нужда от военно присъствие в Македония през 2004 г.
Македония няма да иска международно военно присъствие от следващата година, заяви председателят на парламента Никола Поповски.
По време на посещението си в щаб-квартирата на военната мисия на ЕС Конкордия в четвъртък (19 юни) Поповски изрази увереност, че Македония напълно самостоятелно ще може да се справя с въпросите на своята сигурност, въпреки че по всяка вероятност европейски полицейски сили ще заменят Конкордия.
В други новини, А1 ТВ съобщи, че натискът на международната общност ще накара Демократическата партия на албанците (ДПА) да прекрати двумесечния си бойкот на парламента в петък.
Депутатите на ДПА напуснаха парламента през април в знак на протест срещу бавното, според тях, изпълнение на Охридското мирно споразумение.
Полицията арестува шведски гражданин с босненски произход в четвъртък (6 януари) на международното летище в Копенхаген, който е заподозрян във военни престъпления, извършени в бивша Югославия.
Четирийсет и две годишният мъж бе задържан със заповед за арест, издадена от Словения през 2007 г.
Словенските власти го издирват във връзка с престрелка на словенски граничнопропускателен пункт през 1991 г.
Самоличността на заподозрения не бе разкрита.
Двама български военни и техният шофьор бяха осъдени в Гърция в петък (29 август) на 15 месеца затвор за шпионаж.
По-рано през седмицата, един войник във военната база Орменио в северната част на страната забелязал двама души да правят снимки на казармите.
Той записал номера на колата им, която била регистрирана в България и съобщил на командирите си.
Половин час по-късно полицията арестувала тримата българи, двама мъже и една жена на граничнопропускателния пункт Орменио.
Следствието установило, че тримата са били забелязани и край други гръцки военни обекти.
Снимки на военните обекти в северния район Еврос на границата с Турция са били открити в цифровия им фотоапарат.
Тримата са отхвърлипи обвиненията в шпионаж.
Те твърдят, че са били в Гърция като туристи и са правили снимки за българско военно списание.
Сръбската прокуратура за военни престъпления ще предостави на хърватските власти копие на досие срещу хърватския ветеран от войната Тихомир Пурда.
Пурда беше арестуван миналата седмица в Босна и Херцеговина въз основа на заповед за арест, издадена от Белград.
Споразумението бе постигнато на заседание на хърватско-сръбската комисия, занимаваща се с въпросите, свързани със заподозрените във военни престъпления, което се състоя в Загреб в сряда (12 януари) и беше председателствано от хърватския министър на правосъдието Дражен Бошнякович и колегата му от Сърбия Снежана Малович.
Комисията реши също в рамките на седем дни Сърбия да предостави данни за хърватски граждани, издирвани от Сърбия за военни престъпления.
Шефът на ГЩ на българската армия генерал Никола Колев очерта хода на военните реформи в страната на прес-конференция в София във вторник (21 декември).
След преструктуриране, изтъкна той, броят на професионалните войници се очаква да превиши 15000, което ще представлява 65 % от въоръжените сили.
Колев допълни, че 819 военнослужещи, около 2 % от военните, участват в мироопазващи мисии зад граница.
По искане на НАТО България се очаква да увеличи броя на военнослужещите в такива операции на 8 % в бъдеще.
Колев каза, че през 2006 г. България ще изпрати 350 военнослужещи в Афганистан.
В сряда (30 август) президентът Филип Вуянович съобщи, че Черна гора е решила да премахне задължителната военна служба и да създаде изцяло професионална армия.
Това съответства на стремежите й да изпълни изискванията за членство в програмата на НАТО "Партньорство за мир".
Генерал Йован Лакчевич, началник-щаб на черногорските въоръжени сили, каза, че всички войници ще бъдат уволнени до една седмица.
Новата армия на страната ще включва 340 офицери, 900 сержанти, 900 войници и 260 цивилни служители.
Още 800 войници ще бъдат назначени по-късно.
Трибуналът на ООН за военни престъпления в Хага разпореди бившият босненски мюсюлмански командир Расим Делич да бъде поставен в сряда (19 декември) под домашен арест, само дни след условното му пускане на свобода за празниците.
Трибуналът заяви, че Делич е нарушил ограниченията, свързани с това освобождаване, включително и със спорната му среща с члена на председателството на БиХ Харис Силайджич, на която са били обсъждани подробности от делото, водено срещу Делич.
Неговите адвокати твърдят, че са били обсъждани семейни и здравословни проблеми.
Делич беше изправен пред съда през юли по обвинения, че е разрешил изнасилвания, изтезания и убийства на десетки хървати и сърби от негови подчинени в периода от 1991 до 1995 г.
Съдът на БиХ за военни престъпления потвърди обвинението срещу бившия министър-председател на Република Сръбска Гойко Кличкович, който е обвинен във военни престъпления и престъпления срещу човечеството.
Прокуратурата твърди, че Кличкович, на 52 г., е организирал изгонването на мюсюлманите от областта Босанска Крупа по време на конфликта в БиХ.
Понастоящем той се намира под арест в БиХ.
Външните министри на БиХ и Черна Гора се споразумяха във вторник (9 ноември) да дадат тласък на сътрудничеството между двете държави в издирването на заподозрени във военни престъпления.
Младен Иванич и гостуващият му колега Миодраг Влахович заявиха, че са решили да работят в тясно взаимодействие с Трибунала на ООН в Хага.
Влахович бе най-високопоставеният представител на Сърбия-Черна Гора, който посещава мемориала на жертвите от времето на клането в Сребреница.
Друг новини: Трибуналът на ООН разглежда искането на адвокатите на Слободан Милошевич, които настояват да се оттеглят от делото поради отказа на обвиняемия да сътрудничи с тях.
Все още не е определена дата за произнасяне на съдебното решение.
Сръбският парламент назначи Владимир Вукчевич на новия пост специален прокурор за военни престъпления във вторник (22 юли).
Този ход бе резултат от приемането на закон, чрез който се създават трибунали за военни престъпления и звена за полицейско дознание.
Прокурорът ще бъде начело на съвет, който ще води дела с по-малка обществена значимост.
Бивщият началник ГЩ на сръбско-черногорската армия, генерал-майор Бранко Кърга, заяви в сряда (5 януари), че няма признаци за възобновяване на напрежението в Южна Сърбия.
По време на посещение в Нишкия армейския корпус заедно с приемника си на поста, генерал-майор Драган Пашкаш, Кърга заяви, че обстановката в региона е като цяло стабилна и че военните от федералния съюз работят с персонала на КФОР.
Прокуратурата в Осиек е повдигнала обвинения срещу двама бивши членове на Югославската народна армия за военни престъпления, извършени срещу хърватски цивилни и военнопленници в Сърбия в периода 1991-1992 г., съобщиха медиите във вторник (12 април).
Прокуратурата е издала международни заповеди за арест за Александър Василевич и Мирослав Живанович, тъй като те са сръбски граждани и са извън обхвата на хърватското правосъдие.
Прокуратурата твърди, че двамата са отговорни за извършването на изтезания и нечовешко отношение.
Министърът на отбраната Веселин Близнаков обяви в събота (12 май) планове за увеличаване на броя на българските военнослужещи в Международните сили за поддържане на сигурността в Афганистан до средата на юни.
По искане на НАТО България ще утрои своя настоящ контингент от 80 военнослужещи, разположени в Кабул и Кандахар.
Турските военни заявяват готовност да противодействат на сепаратистка или терористична дейност, която заплашва светския ред или целостта на страната.
"Въоръжените сили са принудени да бъдат много по- бдителни ... и силни отпреди поради заплахите, пред които сме изправени в динамичния процес, който преживяваме", твърди началникът на ГЩ на турските въоръжени сили генерал Хилми Йозкок.
Турските военни декларираха в понеделник (30 август), че са готови да противодействат срещу всяка проява на сепаратистки или ислямистки тенденции, за които се смята, че представляват заплаха за светския ред и целостта на страната.
"Въоръжените сили са принудени за бъдат много по-бдителни.. и силни отпреди поради заплахите, пред които сме изправени в динамичния процес, който преживяваме", записа началникът на ГЩ на турските въоръжени сили генерал Хилми Йозкок в мемориалната книга в мавзолея на Кемал Ататюрк в понеделник, когато страната отбеляза 82-та годишнина от празничния Ден на победата.
Победата срещу френските, британските, италианските и гръцки окупационни сили през 1922 г. доведе в крайна сметка до създаването на Турската република ,чийто първи президент бе Ататюрк.
"Очевидно има среди, които често пъти поставят под въпрос националните ни ценности, които искат да изпробват търпението и решимостта на нацията и въоръжените сили, които заплашват националното ни единство с терористична дейност", каза Йозкок.
Турция стана арена на няколко бомбени нападения през последните месеци, вкл. четири самоубийствени атентата в Истанбул през ноември 2003 г., причинили смъртта на повече от 60 души.
Властите обвиняват ислямистки екстремисти, радикални левичари и кюрдски сепаратисти за тези нападения.
Турска "ядка" на терористичната мрежа на Осама бин-Ладен пое отговорността за бомбените нападения в Истанбул.
В понеделник турската полиция заяви, че е обезвредила бомби, поставени в подозрителен пакет в югоизточната провинция Диарбакър, като по този начин е предотвратила възможно убийство на висши военни командири и други официални лица по време на празненствата по повод Деня на победата.
Военните реагираха предпазливо на правителствените мерки, насочени към увеличаване на културните права на значителното кюрдско малцинство в страната, като някои от тях предупредиха, че реформите - част от усилията да покриване на изискванията, свързани с евентуалното членство в ЕС - могат да стимулират сепаратистки амбиции.
Според анализатори турските военни остават скептични относно управляващата Партия на справедливостта и развитието (ПСР), която дойде на власт, след като спечели парламентарните избори през ноември 2002 г.
Партията бе основана върху "пепелта" на ислямисткото движение, обявено извън закона в края на 90-не години на миналия век, но тя отхвърли твърденията, че цели да "ислямизира" турската държава.
Турция е преживяла три военни преврата от 60-те години на миналия век до днес.
Първото ислямистко правителство бе принудено да подаде оставка през 1997 г. под натиска на военните, които традиционно играят ролята на пазител на светската държава.
Прокурорът за военни престъпления Владимир Вукчевич е получил нова заплаха със смърт, съобщи говорителят на прокуратурата Бруно Векарич във вторник (17 юни).
Заплахата е свързана с екстрадирането на укривалия се доскоро военнопрестъпник Стоян Жуплянин в Хага следващата седмица.
Полицията го залови близо до Белград миналата седмица.
Обаждането до частния телефонен номер на Вукчевич е било от Холандия.
Това беше много впечатляваща и целенасочена заплаха.
"Гласът каза, че арестът на Жуплянин ще бъде последният, който ще бъде допуснат, но на Вукчевич няма да бъдат простени никакви други екстрадиции", каза Векарич.
Бомбена заплаха последва прехвълянето на Жуплянин в затвор в Белград.
По-рано през годината полицията разкри заговор за убийството на Вукчевич.
Трибуналът на ООН за военните престъпления планира да повдигне обвинение срещу бившия министър на вътрешните работи Любе Бошковски и да поиска неговата екстрадиция от Хърватия, се казва в съобщения на македонската и хърватската преса.
Позовавайки се на източници, близки до Хага, вестниците съобщават, че Бошковски ще бъде обвинен във връзка с така наречения случай "Люботен", в който няколко етнически албански цивилни бяха убити в полицейска операция по време на конфликта през 2001 г. в Македония.
Бошковски, който притежава двойно гражданство, бе задържан в Хърватия миналото лято по международна заповед за арест, издадена от Скопие.
Той е обвинен и във връзка с убийството през 2002 г. на седем емигранти от Пакистан и Индия.
АФП съобщи в петък (25 юли), че ЕС е назначил португалския генерал Луис Нелсън Ферейра дос Сантос за командващ военната мисия в Македония на мястото на френския генерал Пиер Марал.
Срокът на мисията, наречена Конкордия, бе удължен до края на годината.
В други новини, македонският президент Борис Трайковски каза пред Радио Свободна Европа в неделя, че не е доволен от темпа на икономическото развитие в страната.
Той заяви, че не е забелязал никакъв икономически напредък през осемте месеца, откакто премиерът Бранко Цървенковски встъпи в длъжност.
Цървенковски обеща икономически ренесанс през 2004 г.
Министърът на отбраната на Сърбия иЧерна гора призна в сряда (28 декември), че армията не е успяла да изпълни заповедта да издири военновременния командир на босненските сърби Ратко Младич.
Зоран Станкович заяви, че приема критиката на Главния прокурор на ООН Карла дел Понте, която наскоро заяви, че военните пречат на издирването на укриващия се обвиняем.
Нова комисия - Национален съвет за сигурност, ще бъде създадена, за да поеме всички дейности, свързани с Хага.
Също в сряда, Радио Б92 в Белград съобщи, че армията на Сърбия иЧерна гора е изплащала пенсия на Младич до миналия месец, когато сметката му е била замразена.
Парите не са били теглени от самия Младич, а от членове на семейството му и двама офицери от армията, съобщава радиото.
Също в сряда Висшият съвет за отбрана на Сърбия и Черна гора призова армията да се подчини на заповедите и да се включи в издирването на укриващите се обвиняеми и на тези, които им оказват помощ..
Хърватски и чуждестранни офицери, които ще вземат участие във военни наблюдателни мисии, проведоха практическо учение в сряда (6 октомври) в учебната база "Дуги дол-Корана".
Учението имаше за цел да демонстрира готовността им за участие в международните мисии на ООН и отбеляза края на курса за обучение на военни наблюдатели.
Деветнадесетте участници са високопоставени служители от хърватските въоръжени сили и чужди военни специални пратеници.
В сряда (18 април) Съдът на БиХ издаде заповед за задържане под стража на двама души, заподозрени в извършването на военни престъпления, които бяха арестувани от Държавната агенция за разследване и охрана по-рано през седмицата.
Сенад Даутович (на 47 г.) и Енес Хаджич (на 44 г. ), бивши служители на босненската полиция и армия, са обвинени в извършването на жестокости срещу босненски хървати в Бугойно между 1992 и 1994 г.
Според съобщения в местните медии е починал един от ключовите свидетели в разследването срещу члена на парламента Бранимир Главаш, заподозрян в извършването на военни престъпления срещу етнически сърбски цивилни в Осиек през 1991 г.
Бившият доброволец от армията на Осиек Венцеслав Бил е починал в понеделник (9 април) след дълго боледуване.
Преди години, още преди започването на прокурорското разследване на предполагаемите престъпления, извършени от Главаш срещу цивилни в Осиек през 1991 г., Бил открито го обвини, че носи командна отговорност за събитията там.
Министърът на отбраната Фатмир Медиу съобщи, че армията е унищожила всички противопехотни мини и ще унищожи всички химически бойни отровни вещества до края на годината в рамките на програмата за унищожаване на излишното оръжие до 2010 г.
В реч пред конференция по разоръжаване в четвъртък (20 април) в Тирана Медиу каза, че армията с финансовата помощ на други страни е унищожила леко стрелково оръжие, танкове и други транспортни средства, артилерия и боеприпаси.
Огромно количество оръжия, боеприпаси и взривни устройства бяха плячкосани от армейски складове през 1997 г., когато граждани, ядосани, че са изгубили спестяванията си във фалшиви инвестиционни схеми, тип "пирамида", нахлуха в казармите.
След това правителството успя да събере около 200000 единици оръжие и голямо количество боеприпаси.
Върховният представител на ЕС Хавиер Солана каза в понеделник (15 декември), че лица, обвинени във военни престъпления, не бива да се кандидатират за изборни постове, намек за четиримата заподозрени във военни престъпления, регистрирани като кандидат-депутати за изборите на 28 декември: Слободан Милошевич, лидерът на Сръбската радикална партия Воислав Шешел, бившият началник на ГЩ на югоармията генерал Небойша Павкович, както и сръбският заместник-вътрешен министър Сретен Лукич.
Милошевич и Шешел се намират в мястото за държане в Хага.
Според Солана Сърбия трябва да избира между приближаването към ЕС и изолацията.
Мисията на ОССЕ в Белград междувременно призова обществеността да упражни "трудно извоюваното демократично право да се гласува " на изборите.
Трибуналът на ООН за военни престъпления потвърди решението си да прехвърли делото срещу бившия комадир от югославската армия Владимир Ковачевич на Сърбия, като отхвърли искането на Ковачевич от сряда (28 март) да бъде съден в Хага.
Обвиняемият, който се предаде в Хага през 2003 г., е подсъдим по шест обвинения, включително убийство, за предполагаемата си роля в атаките от 1991 г. срещу хърватския град Дубровник.
Той бе освободен под гаранция в Сърбия през юни 2004 г.
Миналата година Трибуналът постанови, че предвид разклатеното му умствено здраве Ковачевич не е в състояние да пледира и да бъде подсъдим.
Според Трибунала Сърбия може да следи по-добре неговото здраве и да възобнови съдебното производство срещу него, ако се наложи.
Пади Ашдаун, Върховен представител на международната общност за БиХ, предупреди Република Сръбска, че продължаващият й отказ да задържа заподозрени във военни престъпления може да има "катастрофални" последици за цялата страна.
Той сигнализира, че интеграцията в НАТО и ЕС ще бъде блокирана, докато РС отказва да сътрудничи с Трибунала на ООН.
Ашдаун предупреди освен това, че отделни лица ще бъдат държани отговорни за отказа им да прилагат разпоредбите на Дейтънските мирни споразумения.
Коментарите на Ашдаун идват след среща в Сараево с председателстващия Съвета на Европа, норвежкият министър на външните работи Ян Петерсен.
От БиХ Петерсен замина за Белград, където се срещна с външния министър на Сърбия-Черна Гора Вук Драшкович и сръбския премиер Воислав Кощуница.
В сряда Петерсен ще е на посещение в Прищина.
Израелските военновъздушни сили обявиха в неделя (11 октомври), че съвместното военно учение на няколко членки на НАТО е отложено поради оттеглянето на Анкара, продиктувано от участието на Тел Авив.
Учението под надслов "Анадолски орел" трябваше да се проведе на турска територия и да започне в понеделник.
Подобни учения се провеждат веднъж на няколко години и имат за цел подобряване на международното сътрудничество.
"Учението бе отложено заради решението на Турция да промени състава на участниците и да не позволи на Израелските военновъздушни сили да участват в него, решение, за което бяхме уведомени едва преди няколко дни", се казва в изявление на Израел.
Посланикът на САЩ в Анкара Дебора Гуидо потвърди информацията.
"Разглеждаме това като отлагане, а не отмяна", каза тя.
Според съобщения в медиите решението на Анкара е било продиктувано от намерението на Израел да изпрати самолети, които може да са били използвани в операциите срещу Газа миналия декември.
Министерството на отбраната прецени, че членството в НАТО може да спести на страната 3 милиарда долара от военни разходи с течение на времето.
Според данните, представени в четвъртък (6 септември), най-големите спестявания ще дойдат от съкращаване на военния състав: вместо да се поддържа числен състав между 50 000 и 250 000 души, Хърватия ще поддържа професионална армия с числен състав от 16 000 души.
Задължителната военна служба ще бъде премахната следващата година.
Разходите за модернизация на армията ще възлязат на около 52 милиона евро годишно, ако Хърватия се присъедини към НАТО, в сравнение със 129 милиона евро годишно, ако тя остане извън Алианса.
В други новини в четвъртък се съобщава, че полицията е арестувала командира на противопожарната служба в окръг Сибенк в централната част на страната, който изпратил 23 пожарникари да се борят с пожарите на остров Корнат миналата седмица.
Единайсет от тях загинаха от изгаряния, когато вятърът промени посоката си и те се озоваха в капана на пламъците.
Министърът на отбраната Веселин Близнаков обяви в четвъртък (21 септември), че правителството е решило да изпрати още двама медици, които да се присъединят към българския медицински екип, разположен в Афганистан.
Пред националния телевизионен канал бТВ Близнаков добави, че през идните дни София ще достави дарение от военно оборудване на афганистанските въръжени сили.
Полицията арестува хърватски гражданин, издирван от Сърбия заради военни престъпления срещу цивилни лица.
Говорителят на съда в БиХ Селма Хаджич потвърди в четвъртък (6 януари), че Тихомир Пурда, 42-годишен от Вуковар, е бил задържан в сряда на границата с Хърватия, докато се е опитвал да влезе в БиХ.
Съдът в БиХ определи задържането му за 18 дни, преди да бъде екстрадиран.
Прокуратурата на районния съд в Печ предяви обвинения срещу 22 сърби, заподозрени във военни престъпления срещу цивилни албанци в село Зак, съобщиха медиита в събота (8 май).
Обвинените са бивши полицаи, членове на паравоенна група и надзиратели в затвора "Дубрава".
Заместник-директорът на граничната полиция Вахид Алагич и двама от ръководителите на Държавната агенция за разследване и охрана - Зийо Ланджо и Фаик Спаго - са били освободени от постовете си, тъй като понастоящем прокуратурата на БиХ разследва възможното им участие във военни престъпления.
Информационната агенция СРНА съобщи в четвъртък (6 декември), че тримата може да бъдат обвинени в престъпления срещу човечеството и в убийството на 48 сърби в селата Брадина и Главатичево по време на конфликта от 1992-1995 г.
Също в четвъртък новият прокурор на БиХ за военни престъпления Дейвид Швендиман каза, че е много вероятно в скоро време да бъдат повдигнати и нови обвинения във връзка с клането в Сребреница през 1995 г.
Швендиман е сформирал нов екип от прокурори и следователи, който да продължи разследването.
Началникът на Генералния щаб Илкер Басбуг предаде поста на командващия сухопътните сили генерал Ишик Кошанер на церемония в петък (27 август).
Басбуг ще се оттегли в понеделник.
Кошанер, известен като спокоен и твърд секуларист, ще бъде на поста през следващите три години.
"Турските въоръжени сили винаги са вземали страна и ще вземат страна при защитата на унитарната държава и секуларизма", заяви Кошанер по време на церемонията.
Трибуналът на ООН за военни престъпления съобщи в четвъртък (1 май), че освобождава временно Бруно Стоич, обвинен във военни престъпления срещу босненски мюсюлмани и други нехървати по време на конфликта в Босна и Херцеговина ( БиХ).
Стоич бе освободен в четвъртък и трябва да се върне в Хага в началото на следващата седмица, когато адвокатите му започват защитата си.
Бившият високопоставен лидер на босненската хърватска военновременна област Херцег-Босна е съден заедно с пет други обвиняеми за военни престъпления, извършени през 1992 и 1993 г. в югозападната и централна част на БиХ.
Процесът започна преди две години.
Прокурорите приключиха своите доводи през февруари.
Действащият началник на генералния щаб на югославската армия генерал-лейтенант Бранко Кърга се срещна с командващия КФОР генерал- лейтенант Фабио Мини в петък (15 ноември), за да обсъдят сътрудничеството по проблемите на сигурността в Косово.
Те обиколиха базата Медаре, като направиха проверка на личния състав и условията за живот.
В други новини, в четвъртък новият общински съвет на Прищина положи клетва пред представителите на международната общност.
Новата администрация се състои от 51 члена, включително трима представители от сръбското население и един представител на турското население.
В неделя (4 юни) един войник бе убит, а други осем бяха ранени при нападение от засада срещу военен конвой в Югоизточна Турция, организирано по всяка вероятност от терористичната Кюрдска работническа партия (ПКК).
"Соколите за свобода на Кюрдистан" (ССК), които според властите са прикритие за нападенията на ПКК срещу цивилни, междувременно поеха отговорност за атентата в южния средиземноморски град Мерсин в събота.
Петнадесет души бяха ранени.
Българските военни в Кербала, Ирак, се готвят за важните дати като религиозни празници, заяви военният министър Николай Свинаров в понеделник (19 април).
Той потвърди, че в Кербала ще пристигнат подкрепления на 28 април, рожденият ден на Саддам Хюсеин.
Очаква се армията да премахне задължителната военна служба до септември, съобщиха местните медии в четвъртък (5 февруари), за да хармонизира процеса на набиране на войници със стандартите на НАТО.
Понастоящем мъжете на възраст от 18 до 26 години трябва да отбият 18-месечна задължителна военна служба или да заплатят глоба.
Наблюдателите очакват чрез центъра за набиране на професионални войници към служещите в момента 600 професионални военни да се присъединят още 1 000.
Френският Сенат ратифицира протокола за членство на Албания в НАТО.
Тирана заяви, че очаква Люксембург и Холандия да последват тази стъпка.
Шефът на босненско-сръбската полиция Радомир Негуш подаде оставка в четвъртък (2 декември), след като бе обвинен, че пречи на усилията за залавяне на заподозрени във военни престъпления.
Вътрешният министър на Република Сръбска Дарко Матияшевич наскоро заяви, че Негуш се опитва да пречи на сътрудничеството с Трибунала на ООН.
Матияшевич заяви в четвъртък, че босненско-сръбската полиция е провела неуспешна операция за задържане на Любомир Боровчанин, заподозрян, обвинен във връзка с клането в Сребреница през 1995 г.
Главният прокурор на ООН Карла дел Понте каза по време на посещение в Сараево в четвъртък, че новият боненски съд за военни престъпления трябва да проведе първия си процес в началото на януари.
Тя каза, че Трибуналът на ООН възнамерява да прехвърли доста дела на босненския съд.
Късно вечерта в сряда (29 април) военни самолети извършиха нападения срещу предполагаеми позиции на терористичната Кюрдска работническа партия (ПКК) в Северен Ирак, се казва в съобщение на Генералния щаб, публикувано на неговия уебсайт.
Операцията е продължила и в четвъртък и е засегнала позиции на ПКК в Зап и Авасин-Басян.
Операцията започна часове след като в две отделни нападения в сряда в Югоизточна Турция бяха убити десет турски войници.
Девет войници загинаха в сутрешния крайпътен бомбен атентат в близост до град Лидже.
По-късно друг войник беше убит в престрелка между кюрдски бунтовници и военна част, завръщаща се от операция в югоизточната част на страната.
Междувременно набеден атентатор самоубиец взриви малко взривно устройство в Университета "Билкент" в Анкара по време на визита на бившия министър на правосъдието Хикмет Сами Тюрк.
Атентаторката се е доближила до министъра, когато той се е подготвял да вземе участие в колоквиум в юридическия факултет на университета.
Експлозията е наранила атентаторката, но не и Тюрк.
Той беше министър на правосъдието в правителството на Бюлент Еджевит от 1999 до 2002 г.
Началникът на ГЩ на гръцката армия генерал-лейтенант Панайотис Харвалас подаде оставка в четвъртък (6 май), като се предполага, че причина за това са неотдавнашните злополуки с военнослужещи.
Министерството на отбраната прие оставката без публичен коментар.
Други събития: Началникът на ГЩ на Канадската национална отбрана П.П.
Ено пристига на едноседмично официално посещение в петък.
Той ще разисква възможностите за двустранно сътрудничество за постигане на общи цели.
СФОР завърши процедурата по утвърждаване на кандидатите за бъдещия генерален щаб на въоръжените сили на БиХ, но според говорителя на СФОР Дейв Съливан ще бъде поискан нов списък.
Той заяви в четвъртък (22 април), че известен брой офицери не са били одобрени при проверката, като добави, че някои имена изобщо не е трябвало да бъдат включвани в предложението.
В четвъртък правителството на Федерация БиХ (ФБиХ) прие законопроект за отбраната.
Той предвижда, че армията на ФБиХ е част от въоръжените сили на БиХ и е под контрола и командването на председателството на БиХ.
Висш турски генерал публикува изявление, изразявайки условна подкрепа за мерките, насочени към подобряване на жизнените стандарти на турските кюрди.
Единният и неделим характер на държавата не трябва да се излага на риск, каза той.
Турският премиер Реджеп Тайип Ердоган се надява да сложи край на десетилетните въоръжени действия на ПКК.
Турската армия подкрепя усилията за решаване на кюрдските проблеми в страната, но се противопоставя на диалога с поставената извън закона Кюрдска работническа партия (ПКК), каза във вторник (25 август) началникът на генералния щаб на армията.
"Важно е държавата да предприеме необходимите стъпки в икономическата, социално-културната и международната област", каза генерал Илкер Башбург в официално изявление, публикувано на уебсайта на генералния щаб.
Той обаче подчерта, че армията "няма да участва в каквито и да било действия, които биха довели до контакт с терористичната организация или с нейни поддръжници".
Той каза също, че не трябва да се предприемат мерки, които биха уронили единството на Турция.
Съгласно конституцията, каза той, Турция е "единна, неделима държава" и нейният език е турският.
Свободата на дебат не трябва да включва теми, "които биха застрашили съществуването на държавата или отворили път за поляризирането и разделението на страната", настоя генералът.
Изявлението бе публикувано на фона на опитите на турското правителство да набере енергия за радикални реформи, насочени към прекратяване на десетилетната въоръжена борба на ПКК.
Сепаратистката групировка, смятана за терористична организация от ЕС и Съединените щати, както и от Анкара, води кампания на насилие от 1984 г. насам, при която досега са загинали над 40 000 души.
Премиерът Реджеп Тайип Ердоган и неговата управляваща Партия на справедливостта и развитието се надяват да намалят привлекателността на ПКК чрез повишаване на правата и възможностите за турските кюрди.
Макар и да не са огласени конкретни подробности около правителствения план, според съобщенията той ще облекчи съществуващите ограничения за използване на кюрдския език и ще промени законите за борба с тероризма, които са били използвани в миналото за арестуване на деца, хвърляли камъни по полицията.
Всекидневникът "Заман" писа, че администрацията на Ердоган търси начини да отговори на тежненията на кюрдите в рамките на единната структура на държавата.
Досега обаче тя остава притисната между турските националисти, които твърдят, че предлаганите реформи са отстъпление пред терористите, и защитниците на кюрдите, които ги определят като недостатъчни.
В понеделник лидерът на опозиционната Републиканска народна партия нападна правителствения план с думите, че той би подготвил почвата за разделяне на Турция по етническите й граници.
"Дори и изказаните мнения в този процес засегнаха Турция по отрицателен начин", каза Дениз Байкал.
Дясната Партия на националистическото движение отиде още по-далеч, като обвини правителството в "измяна".
"Ясно е като бял ден, че проектът на премиера... е насочен към удовлетворяването, стъпка по стъпка, на исканията на етническите сепаратисти", каза той миналата седмица, обвинявайки Съединените щати и иракските кюрди, че стоят в дъното на плана.
Прокюрдската Партия на демократичното общество междувременно обвини правителството в липса на политическа воля за провеждане на реформите.
"Вместо да защитава демократичните права на кюрдите, които им се отричат от 80 години, правителството демонстрира уплаха и малодушие... като тайно заговорничи с опозицията в подкрепа на нейната несправедливата позиция", се казва в изявление на ПДО.
Партията, която би могла да бъде закрита заради предполагаемите си връзки с ПКК, упорито работи за автономия в населената предимно с кюрди Югоизточна Турция, както и за амнистия на членовете на ПКК - искания, които според правителството са абсолютно неприемливи.
Генерал Илкер Башбуг официално встъпи в длъжност в четвъртък (28 август) като началник на генералния щаб на турската армия на мястото на генерал Яшар Буюканът.
Висшият военен съвет назначи Башбуг по-рано този месец.
На официалната церемония по предаването на поста и Башбуг, и Буюканът предупредиха за заплахите срещу секуларизма и подчертаха важността на борбата срещу тероризма, предадоха местните медии.
Башбуг обеща, че операциите срещу членовете на терористичната Кюрдска работническа партия ще продължат както в Турция, така и в Северен Ирак.
Адвокатите на девет души, обвинени в депортиране на цивилни бошняци от Черна гора през 1992 г., призоваха в петък (5 ноември) премиера Мило Джуканович и вицепремиера Светозар Марович като свидетели.
По онова време Марович е бил генерален секретар на управляващата Демократическа партия на социалистите.
Прокурорите не са се противопоставили на искането и са оставили съдът да реши проблема.
По-рано през седмицата правителството освободи бившия президент Момир Булатович от задължението да пази държавна тайна, докато свидетелства на процеса.
Девет бивши полицаи са обвинени в престъпления срещу цивилни лица за това, че са предали повече от 79 бошняци на босненските сърби.
Повечето мюсюлмани, които са избягали от Черна гора по време на конфликта през 1992-1995 г. по-късно са загинали от ръцете на сърби.
Аида Башич и Селма Рамич са били тийнейджъри, когато са напуснали Босна и Херцеговина (БиХ) като бежанци.
След като са получили образование и съответно гражданство в САЩ, те са се завърнали в БиХ, за да работят като преводачи към американската армия.
Много граждани на Босна и Херцеговина (БиХ) напуснаха домовете си по време на конфликтите в страната, опасявайки се, че никога няма да могат да се върнат в родината си.
През декември 1992 година Аида Башич, днес на 24 години, е била 12-годишно момиче в Сараево, готово да замине в САЩ.
Багажът ми беше приготвен от месец, но аз не можех за замина без майка ми.
"Един журналист прояви настойчивост и най-накрая убеди майка ми да ме вземе", каза тя.
В САЩ Башич се е сблъскала с предизвикателства в гимназията, тъй като отначало не е знаела английски.
Гимназията бе трудна за мен.
"Чувствах се неуверена с моя английски", изтъкна тя.
Майка й е решила да запише момичето в подготвителен клас.
Башич е започнала да се изявява по писмен английски и се е записала в колежа Лейк Форист в Чикаго, Илиноис.
Тя е избрала английски език за своя специалност и се е надявала да стане журналист.
През последната година в колежа Башич е получила покана за работа като преводач по време на подготвително учение във Форт Полк, Луизиана, за мисия на американския мироопазващ контингент в БиХ.
Натрупаният опит е довел до предложение за работа в БиХ като преводач за Нортроп Груман, военно-промишлена компания, която предоставя и услуги за езикова поддръжка на въоръжените сили на САЩ в БиХ.
Всички мислеха, че това е добра възможност за мен.
Има много възможности за работа, но тази, която ти позволява да се върнеш в БиХ, ти помага да научиш много.
"Ти правиш добро както за армията, така и за народа", каза тя.
Рамич се е изправила пред подобни предизвикателства, когато е напуснала БиХ през 1992 година на 15-годишна възраст.
"След една година в САЩ се оправях спокойно с английския език, но имах трудности с речника си, " каза тя.
Рамич се е приспособила добре и е завършила колежа Йорк в Пенсилвания с диплома по международен бизнес.
Смятам, че съм космополитен човек и исках да работя за американска компания зад граница.
"Тогава научих за възможността да работя в БиХ от един вестник в Ню Йорк Сити", каза тя.
Чувствам се страхотно като част от тази мисия.
Винаги съм искала да се върна в БиХ и да работя като зрял човек.
Башич и Рамич са представители на засилваща се тенденция, при която бежанци се завръщат в БиХ, за да работят като преводачи за американската армия.
Техният успех показва, че при наличието на добри възможности бежанците от БиХ, които са напуснали страната по време на войната, се връщат, за да изградят по-добро бъдеще.
Съдилищата в страната трябва да завършат всички съдебни дела, свързани с военни престъпления, до 1 май, заяви председателката на Върховния съд Весна Меденица в четвъртък (24 януари).
Тя добави, че съдилищата трябва да помогнат на следователите по такива дела, както и да засилят международното сътрудничество, за да се вместят в крайния срок.
Меденица, която бе назначена на поста неотдавна, след като бе главен прокурор, обяви също така амбициозна програма за реформиране на съдебната система и решаване на проблема с огромния брой висящи дела за корупция и организирана престъпност.
Република Сръбска очаква голям брой дела за военни престъпления, въпреки че съдилищата протакат тяхното разглеждане.
Подготвяйки се за наплива от такива дела повече от двадесет съдии, прокурори и адвокати участваха в двудневно обучение в Баня Лука.
Република Сръбска.
Макар че областните съдии в Баня Лука отложиха за неопределено време първите дела за военни престъпления, които се гледат в Република Сръбска (РС) - срещу 11 бивши полицаи от Приедор, обвинени, че са задържали незаконно католически свещеник по време на войната - областният прокурор на Баня Лука Витомир Солдат заяви, че в прокуратурата очакват още дела от този тип.
По тази причина той взе участие в програма за обучение, организирана от American Bar Association's Central European and Eurasian Law Initiative (ABA-CEELI).
"Очакваме голям брой дела от Хага", каза Солдат, позовавайки се на т.нар. дела от тип "правилата по пътищата", при които Трибуналът за военни престъпления в Хага одобрява доказателствата, събрани от местни прокурори, преди прокурорите да издадат заповеди за арест и да възбудят наказателно преследване.
Такива случаи, както и сътрудничеството с Трибунала бяха основните пунктове от програмата на проведеното неотдавна двудневно обучение в Баня Лука за около двадесетина прокурори, съдии и адвокати.
Тъй като трибуналът ще приключи с делата до 2008 г. и с обжалванията на присъдите до 2010 г. и поради факта, че Камарата за военни престъпления на държавно ниво в Босна и Херцеговина (БиХ), която ще започне да функционира през 2005 г., ще бъде в състояние да разглежда между 50 и 100 дела за пет години, съдилищата в автономните области би трябвало в идеалния случай да разглеждат енергично дела от типа "правила за пътищата", изпращани им обратно от Хага.
РС обаче е прословута с това, че бави нещата.
Повечето наблюдатели извън автономната област сочат липсата на воля за наказателно преследване, отчитайки, че съдилищата във Федерацията БиХ са гледали около 100 от тези дела.
Съдиите и адвокатите тук цитират всевъзможни причини за измъкване от такива дела.
Една от тях е, че разследването и защитата на свидетелите биха стрували на съдебната система пари, с които тя не разполага.
Друга причина се корени в това, че новите наказателни кодекси, наложени в областта миналия август, заимстват в значителна степен от непознатата, "състезателна" англо-американска правна система.
"Сега трябва да променяме навиците си и да свикваме на новите роли на съдиите, прокурорите и адвокатите", заяви председателят на Върховния съд на РС Зелимир Барич.
Други повдигат въпроса с юрисдикцията, тъй като кодексът на РС не предвижда преследване на военни престъпления или престъпления срещу човечеството.
Джонатан Шмид е американски прокурор в държавния съд на БиХ, който помага при обучението.
Според него престъпленията могат да се преследват или по силата на обикновения наказателен кодекс или съгласно кодексите на бившата югорепублика БиХ, които са били де юре в сила по време на войната от 1992-1995 г.
Той освен това отбеляза, че работата на прокурора е да подготви възможно най-добрите мотиви на обвинението пред съда, вместо да не прави нищо от страх, че тези мотиви ще бъдат отхвърлени.
Дали съдилищата в РС ще започват да гледат тези дела зависи от прокурорите.
Задачата ни е да утвърждаваме върховенството на закона и да преподаваме право.
"Ние не сме тук да раздаваме присъди и да сочим с пръст", каза служителката за свръзка по наказателно право на ABA-CEELI.
Всъщност ние не можем да ги накараме да използват средствата и знанията от семинара - от тях зависи дали ще възбудят наказателно преследване и ще разследват тези случаи.
Правителството на Република Сръбска обяви в четвъртък (27 януари), че продължава програмата за възнаграждаване на заподозрени във военни престъпления, които се предават доброволно.
Програмата, която включва еднократно изплащане на 25 000 евро плюс месечна издръжка и други придобивки за семействата на заподозрените, трябваше да приключи през декември, но ще бъде продължена до юни.
Прокурори на ООН и международни представители оспорват етичността на програмата.
ЕУФОР планира да започне кампания за събиране на оръжия в Сараево.
Първата фаза от инициативата, която ще протече на три етапа, започва на 7 февруари.
Премиерът на Република Сръбска Драган Микеревич каза в петък (10 септември), че правителството и полицията имат волята да изпълнят задълженията на автономната област спрямо Трибунала в Хага за военни престъпления.
Коментарите му дойдоха в отговор на съобщения в местната преса, че полицията е сформирала специално звено за залавяне на обвинените във военни престъпления.
Също в петък съд в БиХ повдигна официално обвинение срещу седем бивши висши представители на босненските хървати във връзка с това, че са се опитвали да създадат неконституционна хърватска автономна единица в БиХ през 2001 г.
Сред обвинените е и бившият член на президентството на БиХ Анте Йелавич.
В неделя военна делегация отпътува за Вашингтон за срещи със свои колеги в Държавния департамент на САЩ и Пентагона.
Разговорите са част от споразумението за двустранно сътрудничество.
Турският министър-председател Абдула Гюл заяви в събота (22 февруари), че неговото правителство ще се събере в понеделник, за да подготви проекторезолюция, с която да бъде дадено разрешение на американски военни части да използват турска територия при евентуална операция срещу Ирак.
Неговото изявление показва, че Вашингтон и Анкара са се доближили до постигането на споразумение за помощта и кредитните гаранции като компенсация на цената, която Турция ще плати при евентуална война.
В петък (10 октомври), Косовската полицейска служба (КПС) арестува сърбин, заподозрян в извършване на военни престъпления по време на конфликта през 1998-1999 г. в Косово.
Властите твърдят, че Деян Томич, 35-годишен, е убил двама етнически албанци в началото на 1999 г.
Заповед за арестуването му е била издадена през 2003 г.
Хиляди полицаи се събраха в центъра на Белград в събота, за да предотвратят митинг на неонацистки и ултранационалистически групировки.
Полицаите арестуваха 34 заподозряни крайнодесни активисти, които се бяха отправили към този район.
Властите бяха забранили тяхната демонстрация, тъй като се опасяваха, че може да избухнат сблъсъци с около 500 антифашисти, които провеждаха мирна демонстрация в центъра на Белград.
Два международни екипа започнаха инспекции на македонската армия, съобщи Министерството на отбраната във вторник (16 март).
Посещенията са част от ангажиментите на страните, подписали Виенския документ от 1999 г., включващи и Македония.
Във вторник чешкият премиер Владимир Шпидла пристигна на четиридневно посещение в Македония.
Фокусът ще бъда върху засилване на двустранните икономически отношения.
Гръцкият премиер Костас Караманлис (вляво) приветства с добре дошъл ирландския си колега Бърти Ахърн преди срещата им в Атина в четвъртък.
Посещението на Ахърн в Гърция е част от обиколката му в южните страни членки на ЕС, предшестваща срещата на върха на съюза през следващия месец.
Реформите в отбраната на Босна и Херцеговина (БиХ) напредват добре, но страната трябва да сътрудничи пълноценно на Трибунала на ООН за военни престъпления, заяви генералният секретар на НАТО Яп де Хоп Схефер по време на разговори в сряда (12 май) в Брюксел с министъра на отбраната на БиХ Никола Радованович.
БиХ храни надежда да разбере дали кандидатурата й за членство в програмата "Партньорство за мир" е одобрена преди провеждането на срещата на върха на НАТО в Истанбул следващия месец.
Радованович изказа предположение, че това може да бъде обвързано с арестуването на най-търсените обвиняеми военнопрестъпници - Радован Караджич и Ратко Младич.
В Брюксел Радованович се срещна и с върховния представител на ЕС по въпросите на сигурността Хавиер Солана за обсъждане на евентуалното поемане на мисията на НАТО в БиХ от ЕС.
Македонската армия проведе своите първи военни логистични учения в съответствие със стандартите на НАТО в петък (24 октомври).
Президентът Борис Трайковски призова за редовно провеждане на такива учения.
Представители на НАТО и на македонската армия го увериха, че придобитите по време на тези учения умения ще бъдат полезни както в теоретически, така и в практически аспект.
В сряда (4 август завърши) важно заседание на Висшия военен съвет (ВВС) след четири дена на закрити заседания във връзка с повишенията и уволненията в армията.
Военни представители са казали миналата седмица, че армията е решила да повиши в звание 11 генерали и адмирали, обвинени в участие в планове за сваляне на правителството.
Те са част от група от 102-ма офицери в оставка и на активна служба, за които бяха издадени заповеди за арест във връзка с предполагаемия заговор за преврат.
Очаква се решението за повишенията да бъде публикувано скоро и да бъде представено на президента Абдула Гюл за ратифициране.
Новите назначения ще влязат в сила след обнародването им в "Държавен вестник", който се очаква да бъде публикуван на 1 септември.
Един войник е бил убит, а двама други ранени при въоръжено нападение в областта Орду в Северна Турция във вторник.
Местните медии съобщават, че терористи от поставената извън закона Кюрдска работническа партия (ПКК) стоят зад нападението.
Войниците са патрулирали район между градовете Аккуш и Салман, когато нападателите открили огън срещу тях от минаваща лека кола.
В понеделник (26 януари) хиляди етнически албанци протестираха в град Буяновац, близо до границата с Косово, с искания за освобождаването на десет бивши партизански бойци.
Полицията ги арестува миналия месец във връзка с военни престъпления, извършени срещу стотици етнически сърби към края на конфликта от 1998-1999 г. в Косово.
Градът, по-известен като Прешевска долина, има предимно етническо албанско население и беше сцена на въоръжени сблъсъци между сръбските сили и албанските сепаратисти през 2001 г.
Протестиращите издигнаха и искания прокуратурата да разследва военните престъпления, извършени срещу албанци в региона.
Сърбия екстрадира заподозрян във военни престъпления, обвинен в убийството на цивилни по време на конфликта в Босна и Херцеговина от 1992-1995 г.
Полицията арестува босненския сърбин Благое Голубович в Белград, след като той избяга от Сараево миналата година в опит да избегне съдебно преследване.
Според обвиненията той е убил двама мюсюлмани в село близо до Фоча през 1992 г.
Междувременно в понеделник бившият босненски сръбски президент Биляна Плавшич, на 79 г., която излежава 11-годишна присъда в Швеция за военни престъпления, оттегли своите признания в интервю за шведско списание.
Според статията, която бе публикувана в изданието от 2 февруари на списанието "Ви", Плавшич е признала извършването на военни престъпления, за да може да сключи "сделка" по другите обвинения.
"Аз се пожертвах", е казала Плавшич.
ЮФОР разследва нарушенията, извършени по време на церемония по полагне на клетва на хърватски новобранци в армията на Федерация БиХ, която бе проведена в казармата в петък (17 юни).
Според съобщения в изданията на Независне новине през уикенда, по време на церемонията е бил изпълнен националният химн на Хърватия заедно с този на БиХ, което е нарушение на указанията, дадени от военния министър на БиХ Никола Радованович на неговия колега във ФБиХ Мирослав Николич преди церемонията.
Службата на Върховния представител заяви, че е информирана за проверката на ЮФОР и ще направи коментар след приключването й.
Западните представители бяха разгневени от поведението на новобранците по време на две церемонии по полагане на клетва в Република Сръбска по рано тази година.
Апелативната камара на специалния съд за военни престъпления в Сараево осъди сърбин на 24 години лишаване от свобода, увеличавайки първоначалната му присъда от 13 години затвор по обвинения в преследване и изнасилване на мюсюлмански пленници през 1992 г.
Камарата отмени първоначалната присъда на Неджо Самарджич, позовавайки се на процедурни нарушения, и обяви, че е сметнала за утежняващо вината обстоятелство факта, че той е бил съден за убийство преди конфликта в Югославия.
Самарджич е излежавал присъда за убийство, когато избягал от затвора и се присъединил към босненската сръбска армия в началото на босненския конфликт.
Пади Ашдаун, Върховен представител на международната общонст в БиХ, заяви пред босненско-сръбските власти в петък (31 декември), че те трябва най-сетне да пристъпят към арестуване на заподозрени във военни престъпления, ако искат страната им да се присъедини към ЕС и НАТО.
Нов дух и обнадеждаващи думи не са достатъчни.
"Трябва да се покажат практически резултати", каза Ашдаун в свое новогодишно обръщение.
Генерал Дейвид Лейки, британският командващ на ЕУФОР, каза, че Радован Караджич и Ратко Младич вероятно се укриват извън БиХ, но се завръщат често в страната.
Според него запасният хърватски генерал Анте Готовина, третият най-издирван от Трибунала на ООН заподозрян, вероятно прекарва по-голяма част от времето в доминираната от хърватите част на БиХ, а не в Хърватия или други държави.
Междувременно в понеделник шестте основни партии в Република Сръбска подновяват разговорите си по формиране на ново правителство на автономната област.
Те трябва да сторят това до крайния срок в събота.
Армията на Сърбия-Черна Гора работи за сътрудничество с армиите на съседните страни, включително Хърватия, така че всички те да могат да усилят стремежите си за евро-атлантическа интеграция.
Военният министър на Сърбия-Черна Гора заявява, че сътрудничеството между Белград и Загреб ще получи скоро конкретни измерения.
След посещението миналата седмица на сръбска делегация в Загреб изглежда, че по-нататъшното укрепване на отношенията между Хърватия и Сърбия-Черна Гора е в ход.
Военният министър на Сърбия-Черна Гора Пръвослав Давинич каза, че сътрудничеството между двете държави ще получи в скоро време конкретни измерения.
Отправна точка ще бъде най-често споменаваният обмен на опит във военната реформа, която Хърватия вече е започнала.
Сърбия-Черна гора може да се възползва и от опита на Хърватия при изпълнение на условията за членство в програмата на НАТО "Партньорство за мир"(ПзМ).
Сърбия-Черна Гора и Хърватия имат за своя цел влизането в НАТО.
"Преди това обаче да се случи, необходимо е да се изпълнят всички условия за приемане в ПзМ", каза Давинич.
Давинич направи изказване на международния семинар, организиран от Регионалния център за помощ при проверка, прилагане и контрол върху въоръжението.
Неговото изложение бе фокусирано върху реформата на сръбско-черногорската армия и влиянието й върху регионалното сътрудничество за укрепване на мира и стабилността.
Понастоящем армията работи върху заздравяване на връзките с армиите на всички съседни държави, включително армията на Босна и Херцеговина (БиХ).
Според военния министър на БиХ Никола Радованович ЮИЕ вече не е заплашена от конфликти.
Регионът обаче е изправен пред нова заплаха - тероризмът.
Военни представители от всички държави в ЮИЕ се съгласиха, че борбата срещу тази заплаха изисква взаимно сътрудничество и не може да се води в изолация.
"Това е именно начинът, по който ние осъществяваме вътрешните реформи в армията, за да се впишем в структурите за сигурност в Европа, в които Сърбия-Черна Гора и БиХ ще играят роля като единствените страни, които все още не са членове на ПзМ, но допринасят с конкретни действия по същия начин като партньорите", посочи Давинич.
Той потвърди изявлението на Генералния секретар на НАТО Яп де Хоп Схефер, че Сърбия-Черна Гора и БиХ няма да могат да се присъединят към ПзМ, докато Радован Караджич и Ратко Младич остават на свобода.
Действително обаче мнозина се надяват, че този проблем ще бъде решен в близко бъдеще.
Пади Ашдаун, висшият международен представител в Сараево и Карла дел Понте, главният прокурор на ООН, се споразумяха във вторник (19 ноември) БиХ да се разработи система за водене на дела за по-маловажните случаи на военни престъпления.
Те ще поискат от международната общност да осигури средства и да съдейства на местните власти за учредяването на нов съд, който да се занимава с такива случаи.
Ашдаун каза, че ще повдигне въпроса на срещата на Съвета за поддържане на мира в Брюксел през тази седмица.
Двамата призоваха също властите в Република Сръбска, да предаде заподозрените във военни престъпления, включително бившия босненско-сръбски политически лидер Радован Караджич.
Расим Ляич, ръководител на Националния съвет на Сърбия-Черна Гора за сътрудничество с Трибунала на ООН за военни престъпления, заяви в четвъртък (2 септември), че ще свика заседание на висши представители, за да се определят приоритетите в сътрудничеството по военните престъпления.
Според него федералното и републиканските правителства трябва да работят заедно, за да гарантират по-добро сътрудничество, допълвайки, че екстрадирането на обвинени лица е висш приоритет.
Съдиите на процеса срещу Слободан Милошевич поканиха двама британски адвокати да представляват обвинения.
Стивън Кей и Джилиън Хигинс, които наблюдаваха производството, за да се осигури справедлив процес, все още не са заявили дали биха поели защитата.
Милошевич отхвърляше подобни назначения и заяви, че ще ги обжалва.
Продължаващите здравословни проблеми на обвиняемия накараха съдиите да вземат това решение.
Командващият на турските сухопътни сили генерал Яшар Буюканът пристигна в сряда (22 юни) на тридневно посещение в Атина по покана на гръцкия си колега, генерал Николаос Дувас.
Според съобщения в медиите в Анкара и Атина се очаква Буюканът да се срещне с високопоставени представители на гръцката армия, както и с министъра на отбраната Спилиос Спилиотопулос.
В четвъртък (25 февруари) съд освободи трима бивши висши военни офицери, които бяха арестувани в хода на разследването на предполагаем антиправителствен заговор, организиран от военните и станал известен като "Боен чук".
Бившият командващ на военновъздушните сили Ибрахим Фъртъна и бившият командващ на военноморските сили адмирал Йозден Йорнек бяха освободени след разпита, тъй като прокуратурата сметна, че няма опасност те да се укрият.
Бившият командващ на Първа армия генерал Ергин Сайгун ще трябва да се явява в полицията за редовна подписка.
Тримата бяха освободени няколко часа след безпрецедентна среща между министър-председателя Реджеп Тайип Ердоган, началника на генералния щаб на армията Илкер Башбуг и президента Абдула Гюл.
Тримата лидери излязоха с изявление, в което заявяват, че напрежението, възникнало във връзка с подозренията за заговор, трябва да бъдат решени в рамките на конституцията.
Според твърденията заговорниците са имали за цел да създадат общ хаос чрез поставяне на бомби в джамии и музеи в опит да свалят проислямисткото правителство.
Въпреки че армията отрича съществуването на подобен заговор, в петък турски съд обвини други 11 офицери във връзка със заговора и арестува още 18 военни.
Според съобщенията в медиите арестите са извършени в 13 различни градове и селища.
Един от заподозрените е офицер в оставка, а останалите са на действителна служба.
Бившият шеф на военното разузнаване Ацо Томич беше задържан за няколко часа в понеделник (31 януари) и разпитан дали е предоставял убежище на бившия босненски сръбски военен командир Ратко Младич.
Първоначално разследването срещу него започна през 2006 г., но скоро беше преустановено.
Заместник-прокурорът за военните престъпления Бруно Векарич каза, че над десет свидетели са били разпитани по делото на Томич.
Също в понеделник полицията претърси дома на Дарко, сина на Ратко Младич, в Белград в търсене на улики, които могат да помогнат в издирването на укриващия се от правосъдието военнопрестъпник.
Младич се укрива, откакто Трибуналът в Хага го обвини през 1995 г. в геноцид, военни престъпления и престъпления срещу човечеството във връзка с босненския конфликт от 1992-1995 г.
Бившият началник на ГЩ на югославската армия Небойша Павкович се яви пред трибунала на ООН за военни престъпления в четвъртък (28 април), за да заяви, че е невинен по четири обвинения в престъпления срещу човечеството и по едно обвинение за нарушаване на законите и обичаите за водене на война, в т. ч. депортиране, убийство и преследване.
Той се предаде на съда в понеделник.
Павкович бе обвинен заедно с трима други генерали - Владимир Лазаревич, Сретен Лукич и Властимир Джорджевич.
Още не насрочена дата за процеса.
От прокуратурата за военни престъпления в Белград заявиха в четвъртък (24 декември), че разследват петима бивши полицейски служители, заподозрени в участие във военни престъпления срещу несръбски цивилни лица в Хърватия.
Според прокурорите петимата може да са убили най-малко шест цивилни лица в град Бели Манастир в североизточната част на страната през 1991 г.
Други обвнения срещу тях включват мъчения, сплашване и терор.
Четирима от заподозрените са арестувани, докато един остава на свобода.
Случаят бе отречен от Хърватия.
Хърватски сърбин с британско гражданство бе арестуван в Белград по подозрения в участие в клането в село Овчара през 1991 г, съобщи сръбската прокуратура за военни престъпления в събота (22 март).
Милорад Пежич е заподозрян, че по онова време е бил член на териториалната отбрана на Вуковар.
Около 200 хърватски затворници са били убити в селото, след като са били отведени там от местна болница.
Пежич, който живее в Обединеното кралство, бе арестуван на летище "Никола Тесла" в Белград на 19 март с международна заповед за арест.
Председателят на съда на БиХ Меджида Кресо каза в сряда (19 октомври), че правни неуредици пречат на пълното сътрудничество с Хърватия и Сърбия и Черна гора при разглеждането на дела за военни престъпления.
В своя реч в Мостар на регионална конференция, посветена на съдебните процеси за военни престъпления, Кресо посочи липсата на правна основа за сътрудничество между прокурорите в БиХ, на които е възложено разследването и съдия-следователите, които са натоварени с тази задача в Хърватия и Сърбия и Черна гора.
ОССЕ участва в спонсорирането на форума, който трябва ясно да очертае подобни трудности.
Говорителят на Службата за изчезнали лица в Република Сръбска, Милан Иванчевич, съобщи в сряда, че останки на сръбски войници и цивилни лица са били открити близо до Босанска Крупа.
Тази седмица експерти на РС работят на обекти в шест общини в западната част на БиХ.
Прокурорите от Хагския трибунал за военни престъпления (МНТБЮ) искат доживотна присъда за братовчедите сърби Милан и Средойе Лукич, съобщи МНТБЮ в петък (15 май).
Те са обвинени в измъчване, тероризиране и убийство на 150 души при нападения срещу несръбски цивилни лица в района на Вишеград между 1992 г. и 1994 г. по време на конфликта от 1992-1995 г. в Босна и Херцеговина.
Милан Лукич бе арестуван в Аржентина през август 2005 г., а Средойе се предаде сам през септември 2005 г.
Началникът на генералния щаб, генерал Илкер Башбуг, обеща в неделя (2 май) да "смаже" кюрдските бунтовници, след като за последните няколко дена петима турски войници бяха убити при нападения, извършени от терористичната Кюрдска работническа партия (ПКК).
"Ако мислите, че тези нападения ще попречат на турските въоръжени сили в борбата им срещу тероризма, сериозно грешите", каза Башбуг на пресконференция в Анкара.
Четирима войници загинаха при нападение в петък, извършено от ПКК в провинция Тунджели.
Други седем войници бяха ранени.
Също в петък един войник загина, след като попадна на мина, вероятно поставена от ПКК, в град Чукурджа, провинция Хакари.
Останките на 277 души бяха открити в масов гроб в северен квартал на Бръчко, според съобщение от вторник (12 декември) на Комисията за изчезнали лица на Федерация БиХ.
Изглежда, че жертвите са били босненски и хърватски военнопленници от Бръчко, избити в самото начало на конфликта в БиХ.
Съдебните експерти намериха части от документи, принадлежащи на босненци, изчезнали през пролетта на 1992 г.
Босненската преса предаде в сряда, че властите са арестували по-рано тази седмица 19 босненски сърби в няколко американски града.
Според американското списание "Нюздей" се предполага, че задържаните са били членове на Армията на Република Сръбска и може да са участвали в клането в Сребреница през 1995 г.
Обвиняемият във военни престъпления Шешел иска дата на процеса през март 2008 г.
Лидерът на Сръбската радикална партия Воислав Шешел, който е обвинен във военни престъпления срещу хървати и босненски мюсюлмани през 90-те години, изказа в сряда (4 юли) възражение срещу започването на процеса срещу него в Хага на 6 ноември.
Шешел каза, че се нуждае от повече време да подготви защитата си - поне до март 2008 г.
Процесът започна миналия ноември, но трябваше да бъде прекратен, след като той обяви гладна стачка с искане да се представлява сам.
Апелативната камара впоследствие прие искането му.
Правителството съобщи в петък (20 януари), че работи върху четири дела, свързани с междуетническия конфликт от 2001 г., които бяха върнати в Македония от трибунала на ООН за военни престъпления миналата година.
В изявлението изрично се отхвърлят твърденията, че е имало някакво тайно споразумение да се прекратят всякакви процедури срещу бившите членове и лидери на етническата албанска Национална освободителна армия (НОА).
Делата са свързани с убийствата на 12 македонци от Тетово, отвличането и изтезаването на работници в строителна компания, затварянето на язовир в Липково от НОА и други инциденти.
Военните съобщиха, че турската армия е убила 22-ма членове на терористичната Кюрдска работническа партия (ПКК) през последните пет дена на операция в югоизточната част на страната в близост до иракската граница.
В понеделник (14 юли) военните съобщиха, че двама турски войници и трима бойци на ПКК са загинали в сблъсъци в провинция Шърнак.
Турски самолети са атакували бази на ПКК в района и в източната провинция Хакари в продължение на часове.
Група от 40 бойци на ПКК са се опитали да преминат границата и са попаднали под обстрела на самолетите Ф-16, според публикация на всекидневника "Сабах".
След бомбардировките армията е предприела артилерийски обстрел и според съобщенията е заловила голямо количество оръжие и експлозиви в базите на ПКК.
Армията предприе в неделя (15 юни) специална операция, целяща да елиминира кюрдски бунтовници след серия от нападения на екстремисти от Кюрдската работническа партия (ПКК), при които бяха ранени най-малко трима турски железопътни работници.
От Генералния щаб на армията съобщиха, че операцията продължава в провинция Бингол.
Военният министър на Сърбия-Черна Гора Борис Тадич се срещна с британския министър на отбраната Джеф Хуун и външния министър Джак Стро в понеделник (10 ноември).
Официалните представители обсъдиха темпа на военната реформа и стъпките, които Сърбия трябва да предприеме, за да се присъедини към програмата на НАТО "Партньорство за мир".
Според Тадич неговите домакини ясно са подсказали, че неспособността да бъде задържан босненско-сръбският генерал Ратко Младич е основна пречка в двустранните отношения и пред стремежите на страната за интеграция в Алианса.
В понеделник Франция призова Косово да се ангажира с преки разговори с Белград.
Париж заяви, че иска от ЮНМИК и Прищина да приключат изработването на работен план за удовлетворяване на стандартите, необходими като предусловие за започване на разговорите по статута.
В четвъртък (9 септември) над 300 военнослужещи на САЩ и черногорските въоръжени сили започнаха военно учение, наречено "Медицинско учение за Централна и Източна Европа 2010" (MEDCEUR 2010).
Министерството на отбраната заяви, че това е най-голямото военно учение, провеждано в Черна гора до момента, и е 10-ото ежегодно медицинско учение по програмата "Партньорство за мир", спонсорирано от Обединения комитет на началник-щабовете на НАТО.
То дава възможност за обучение на медицинския персонал от страните партньорки в случаи на природни бедствия, които засягат огромен брой хора.
Учението ще приключи на 22 септември.
Полицията е арестувала етнически сърбин, издирван от Хърватия за военни престъпления, извършени през 1991 г., съобщиха медиите във вторник (8 юни).
Марин Кривошич, на 45 г., е бил задържан в събота въз основа на заповед за арест, издадена от Загреб.
Той е заподозрян в участие в убийството на 56 хърватски цивилни в село Бачин в началото на войната в Хърватия от 1991-1995 г.
Бившият член на сръбските военизирани части Кривошич ще остане в ареста в очакване на процедурата по екстрадирането му.
БиХ още не е готова да провежда съдебни процеси за вонни престъпления в съответствие с международните правни стандарти, писа в писмо до трибунала на ООН за военни престъпления в четвъртък (23 септември) първият заместник на върховния представител Бернар Фасие.
"Всяко преждевременно прехвърляне на дела към БиХ преди януари би могло дори да подкопае настоящите усилия за създаване на съдебна система, способна да провежда процеси за военни престъпления", предупреди той.
Фасие отговори на запитване на главния прокурор на ООН Карла дел Понте относно прехвърлянето на дела срещу четирима сърби на съдебните власти в БиХ.
В четвъртък съдебномедицински експерти съобщиха, че са открили останките на 249 жертви от Сребреница в масов гроб в Блечева.
Телата били първоначално заровени на друго място, но по-късно са преместени в Блечева с цел укриване на доказателствата за зверствата.
Премиерът на Босна и Херцеговина (БиХ) Аднан Терзич обеща в сряда (26 май), че властите в БиХ ще поемат пълна отговорност за сътрудничество с Трибунала на ООН за военни престъпления, включително за задържане на заподозрени военнопрестъпници.
По време на среща с главния прокурор Карла дел Понте в Хага Терзич я е помолил да формулира всички действия, които тя очаква да бъдат предприети от правителството.
Пълното сътрудничество с трибунала в Хага е ключът към интеграцията на БиХ в евроатлантическите структури.
Върховният представител Пади Ашдаун отново призова петте кантона във Федерация БиХ - 2-и, 6-и, 7-и, 8-и и 10-и - да приложат на практика образователните реформи в съответствие с Държавния закон за основното и средното образование.
Ашдаун каза, че неприлагането им ще се счита за "тежко нарушение на върховенството на закона ".
Необходими са спешни мерки за премахване на пречките пред съдебното преследване на заподозрени във военни престъпления, заяви пред БМРР в понеделник (24 септември) министърът на правосъдието на БиХ Бариша Чолак.
Той добави, че най-голяма пречка е големият брой различни закони, приложими в такива процеси.
"Седемдесет процента от присъдите за военни престъпления са били произнесени от местни съдилища, прилагащи едно наказателно законодателство, докато Съдът на БиХ е прилагал различно наказателно законодателство", каза Чолак.
Понастоящем общо пет наказателни кодекса се прилагат в делата срещу обвиняеми във военни престъпления, като всеки дава различни дефиниции на криминалните деяния и предвижда различни наказания за тях.
Използвайки този факт, 30 обвиняеми в Държавния съд на БиХ провеждат гладна стачка с искане делата им да бъдат гледани по по-снизходителните закони, които са били в сила по време на предполагаемото извършване на престъпленията.
Началник-щабът на турската армия генерал Хилми Йозкок подкрепи кандидатурата на Македония за членство в НАТО по време на посещение в Скопие в понеделник (27 март).
Йозкок каза, че Македония заслужава да получи покана да се присъедини към Пакта, като се има предвид напредъкът на страната с реформите, който е положителен пример за региона.
Апелативният състав на държавния съд на БиХ, който се занимава с военни престъпления, осъди във вторник (14 август) Бобан Симшич на 14 години затвор за престъпления срещу човечеството, извършени през 1992 г., когато е бил надзирател в управляван от сърбите лагер за задържане в източния град Вишеград.
Симшич няма право да обжалва присъдата, която е почти три пъти по-голяма от първоначалната петгодишна присъда, която получи миналото лято.
Новият процес бе разпореден по настояване както на прокурорите, така и на защитата, които се позоваха на сериозни процедурни нарушения.
Симшич вече е прекарал повече от две години и половина в затвора, които ще бъдат приспаднати от присъдата му.
В сряда (12 април) Трибуналът на ООН реши да прехвърли още едно съдебно дело на новия съд за военни престъпления в Сараево.
Пашко Любичич, босненски хърватин, ще бъде съден за жестокости, извършени - както се твърди - от войници под негово командване в Ахмичи през април 1993 г.
Според прокурорите той е командвал батальон на военната полиция, който е нападнал селото, избил е 100 от жителите му мюсюлмани и е подпалил къщи.
В сряда Трибуналът реши, че бившият офицер от Югославската армия Владимир Ковачевич, по прякор "Рамбо", не е психически годен да бъде съден.
Той бе обвинен във връзка с бомбардирането на Дубровник, но бе освободен под гаранция през 2004 г.
Наказателното производство срещу него може да бъде възобновено, ако състоянието му се подобри.
Също в сряда датската полиция съобщи, че босненски прокурори са предявили обвинения срещу двама мъже за планирането на нападение срещу неназована европейска страна.
Шведският гражданин Мирсад Бекташевич и турчинът Джесур Абдулкадир бяха арестувани в Сараево през октомври след международна операция, в която участва и Дания.
Началник-щабът на Българската армия каза, че войската ще стане изцяло професионална най-рано през 2008 г.
Началникът на Генералния щаб на Българската армия генерал Никола Колев каза в четвъртък (23 февруари), че премахването на задължителната военна служба и създаването на изцяло професионална армия ще стане възможно най-рано през 2008 г.
В интервю за медиите Колев каза, че 1 януари 2008 г. е реалистична дата, след която може да се осъществи тази важна промяна.
Той отбеляза също, че финансовите средства, които са необходими за тази стъпка, трябва да бъдат включени в бюджета на армията за 2007 г.
Министърът на отбраната Веселин Близнаков се срещна в четвъртък с грузинския си колега Иракли Окруашвили, който е на посещение в страната.
Близнаков отново потвърди подкрепата на България за стремежите на Грузия към евроатлантическа интеграция.
Двамата министри обсъдиха начини за засилване на двустранното сътрудничество, особено по отношение на сигурността в Черноморския регион.
Също в четвъртък българският премиер Сергей Станишев се срещна с ръководители на Министерството на вътрешните работи и настоя за резултати в борбата с престъпността.
Извънредната среща се състоя, след като в сряда в София бе убит известният гангстер Иван Тодоров-Доктора.
Белград "твърдо ще подкрепи" косовските сърби, ако провинцията обяви независимост, но няма да изпрати войски там, каза сръбският министър за Косово Слободан Самарджич пред виенския всекидневник "Пресе" в четвъртък (11 октомври).
Самарджич обясни, че Сърбия ще държи своята армия извън спора, но сръбското правителство ще настоява за изграждането на сръбски институции в Косово, които да защитават сръбското население.
Трима босненски сърби, обвинени във военни престъпления, бяха задържани в Биелина и предадени на властите в Бръчко.
Смята се, че тримата - Коста Костич, Милош Милошевич и Рачо Симич - са убили 19 цивилни босненци, сред които една 91-годишна жена, в околностите на Бръчко през 1992 г.
На регионална среща в Бриюни в петък (13 юли) Главният прокурор на ООН Карла дел Понте призова за укрепване на сътрудничеството между съдебните органи на отделните страни, за да се отстранят всички оставащи пречки за разглеждане на делата, свързани с военни престъпления.
Прокурорите за военни престъпления от Босна и Херцеговина, Хърватия и Сърбия присъстваха на срещата.
Според говорителката на Дел Понте Олга Кавран всички участници са били единодушни, че нито едно военно престъпление не може да остане ненаказано и че регионалните съдебни органи трябва да поемат по-голяма отговорност за висящите дела, при планираното закриване на Хагския трибунал.
Кавран също заяви, че Хагските прокурори се противопоставят на всяко временно освобождаване на обвинения хърватски генерал Анте Готовина, който очаква откриването на процеса срещу него пред Трибунала.
Този проблем бе обсъден по време на отделна среща, която Дел Понте проведе в петък с хърватския премиер Иво Санадер и с президента Стипе Месич.
НАТО потвърди, че Александър Караджич, син на военновременния лидер на Република Сръбска Радован Караджич, е задържан в Пале рано в четвъртък (7 юли).
Генерал Стивън Шук, началник на постоянния щаб на НАТО в Сараево, каза, че младият Караджич е заподозрян в подпомагане на обвинени във военни престъпления лица да се укриват.
Възможно е той да разполага с информация и за други членове на мрежата от поддръжници.
Доказателства, събрани по време на предишни акции, са довели до действията в четвъртък, каза Шук.
Министрите на отбраната от ЕС постигнаха в понеделник (22 ноември) споразумение по бъдещото сформиране на 13 бойни групи, които ще осъществяват намеса заедно с НАТО при кризисни ситуации в света.
Според съобщения в атинската преса Гърция ще бъде групирана с Италия, Португалия и Испания в една от тези бъдещи единици, като всяка от тях ще включва до 1 500 военнослужещи.
В сряда (9 април) бившият началник на тайните служби на Сърбия Йовица Станишич бе обявен за годен да се изправи пред съда, като с това се откри възможността за започване на процеса в понеделник.
Процесът срещу Станишич, на 57 г., който е обвинен във военни престъпления и престъпления срещу човечеството по време на конфликтите на Балканите, бе отложен на 2-ри април за трети път.
Отлагането се наложи поради здравословното му състояние - той страда от паучит и камъни в бъбреците и е лекуван от депресия.
Той и другият подсъдим по процеса Франко Симатович ще бъдат съдени по обвинения в убийство и депортиране на хървати, босненски мюсюлмани, босненски хървати и други цивилни граждани от несръбски произход в Хърватия и Босна в периода между 1991 и 1995 г.
В писмо до премиера Костас Симитис от сряда (27 август) министърът на отбраната Янос Папантониу предложи план за реформа на националните въоръжени сили.
Предложението съдържа призив за назначаване на 13,700 професионални пехотинци и за намаляване продължителността на задължителната военна служба на по-малко от 12 месеца.
Папантониу добави, че планираните съкращения в сферата на отбраната през 2004 година ще доведат до икономисване на 2.7 млрд. евро, които могат да бъде използвани за социални проекти.
Атинския всекидневник "То Вима" съобщи в сряда, че министерствата на обществения ред и отбраната правят преглед на проектоплан за защита срещу заплаха от биохимическо нападение по време на Олимпийските игри.
Предвижданите разходи за екипировка и обучение се изчисляват на 28 млн. евро.
Полицията арестува в понеделник (20 септември) двама души, заподозрени в извършване на военни престъпления срещу сръбски цивилни граждани и военнопленници.
Галиб Х., на 63 г., бе задържан в Бръчко, а Нияз Х., на 50 г., бе арестуван в Сараево.
Според обвиненията двамата са участвали в престъпления, извършени край Бръчко през септември 1992 г.
В четвъртък (8 януари) НПО "Хюман райтс уоч" публикува серия от контролни стандарти за проследяване на напредъка на Хърватия по завръщането на бежанците и подвеждането под съдебна отговорност за военни престъпления.
Рейчъл Денбър, изпълняваща длъжността директор на отдела на "Хюман райтс уоч" за Европа и Централна Азия, заяви, че тези два въпроса ще определят пътя на Хърватия към интеграцията й в Европа.
Стандартите се отнасят до сътрудничеството с Трибунала на ООН за военните престъпления в Хага и реалните усилия за съдебно преследване на онези, които не са подсъдими в Хага.
Американският президент Джордж У. Буш награди с орден за военни заслуги началника на ГЩ на въоръжените сили на Хърватия, ген. Йосип Лукич.
Буш посочи приноса на Лукич към военната реформа в Хърватия, борбата срещу международния тероризъм и разполагането на хърватски военен контингент в Афганистан.
Македония работи за формиране на военна бригада за специални операции.
Президентът Борис Трайковски и премиерът Бранко Цървенковски са решили в сряда (20 август), че страната трябва да има военна бригада за специални операции.
Двамата лидери са се срещнали с висши военни и са постигнали съгласие, че конкретно предложение за структурата и финансирането на бригадата трябва да се подготви в рамките на две седмици.
Според съобщения в печата бригадата ще включва около 1,400 елитни професионални военни.
НАТО е препоръчала създаването на такава структура като част от интеграционните планове на страната.
Австрийските власти разследват военновременния хърватски заместник-министър на отбраната генерал Владимир Загорец и няколко австрийски граждани по подозрения в пране на пари, предадоха в понеделник (2 април) местни медии.
Местните прокурори проверяват деловите операции на банка "Хипо Алпе Адрия" със седалище в Клагенфюрт, както и няколко други институции.
Загорец, който е отговарял за доставките на оръжие по време на конфликтите от 90-те години, бе арестуван във Виена миналия месец въз основа на международна заповед за арест, издадена от Загреб.
Хърватия го обвинява в незаконно присвояване на 3,7 млн. евро държавни средства.
Около 350-400 офицери, съкратени от Българската армия, ще бъдат наети в митническия сектор, обяви в неделя (5 юни) министърът на отбраната Николай Свинаров.
Очаква се офицерите да заемат отговорни постове в митническата администрация, особено в граничните КПП.
Според Свинаров този ход има за цел да се подсили борбата срещу корупцията в митническия сектор.
Той добави, че гранична полиция ще наеме на работа офицери от запаса на армията.
Министерство на отбраната съобщи в сряда (16 април), че правителството в София е получило искане от Вашингтон да изпрати военна част в Ирак.
Първоначално България планираше изпращането на 150 експерти по химическа защита, но военните операции приключиха преди това.
Новата част от 100 военнослужещи ще има охранителни функции, подобни на тези в Босна и Херцеговина.
Президентът Георги Първанов подкрепи изпращането на частта, заявявайки, че България вече е изразила готовността си да помогне на САЩ.
Правителството ще представи в парламента доклад за обсъждане.
Според други новини, вътрешният министър Георги Петканов съобщи в сряда, че са пристигнали експерти от отдела на НАТО по сигурността, които ще консултират служителите на сигурността по въпросите за защита на квалифицираната информация.
Неотдавнашен доклад на НАТО постави България на последно място в списъка на кандидатите за подобна помощ.
Последният от групата офицери, обвинени в предполагаемо участие в обстрелването на Дубровник през 1991 г., бе арестуван в четвъртък в село на югоизток от Белград.
Бившият капитан от югославската армия Владимир Ковачевич е обвинен по шест пункта за нарушаване на законите и обичаите за водене на война.
Бивш офицер от югославската армия, обвинен от Трибунала на ООН за военни престъпления за предполагаемото му участие в обстрелването на хърватския град Дубровник през 1991 г., бе заловен от специалната сръбска полиция и предаден на Окръжния съд в Белград.
Владимир Ковачевич, известен още като Рамбо, бе арестуван в село Мало Градище на югоизток от Белград късно в четвъртък (25 септември), съобщи в свое изявление сръбското Министерство на вътрешните работи.
Той бе последният от обвиняемите за Дубровник, който все още бе на свобода.
Обвинението срещу Ковачевич бе повдигнато през 2001 г., заедно с обвиненията срещу други трима офицери - генералът от югославската армия Павле Стругар, вицеадмиралът в оставка Миодраг Йокич и вицеадмиралът от военноморските сили Милан Зеч -за убийство на цивилни лица и за разрушения, нанесени на историческия град.
Поради недостатъчни доказателства прокурорите свалиха обвиненията срещу Зеч през юли 2002 г.
Според последния изменен обвинителен акт от март 2003 г. Ковачевич, 42-годишен, е обвинен по шест пункта за нарушаване на законите и обичаите за водене на война.
Според обвинителите той юридически и фактически е упражнявал власт над войските, които са били под негово командване, и е обвинен в убийство, жестоко отношение, нападения срещу цивилни, опустошения, които не са били оправдани от военни нужди, незаконни нападения срещу цивилни обекти, както и разрушаване или нанасяне на преднамерени щети на институции, свързани с религията, културата или образованието, и на исторически паметници и произведения на изкуството и науката.
В обвинителния акт се казва, че частите на югославската армия, командвани от Стругар, Йокич и Ковачевич, са започнали атака срещу Дубровник на 1 октомври 1991 г. и през следващите три месеца незаконно са обстрелвали града и околните райони от сушата и морето.
Според обвинителния акт по време на нападенията югославската армия е изстреляла приблизително 1 000 снаряда върху Стария град в Дубровник - обект, обявен от ЮНЕСКО за световно културно наследство.
Снарядите са улучили стотици сгради, като са опожарили някои от тях.
Според оценка, направена през 1993 г., общата сума за възстановяване на засегнатите сгради, религиозните храмове и другите разрушени обекти и културни паметници, надвишава 9,6 млн. долара.
По време на тези нападения Ковачевич е бил командир на армейски батальон, подчинен на 9-ти военноморски сектор на югославската армия под командването на Йокич.
Йокич се предаде на трибунала в Хага през ноември 2001 г.
След споразумение с прокурорите миналия месец той се призна за виновен по шест точки от обвинението в нарушаване на законите и обичаите за водене на война.
В замяна на това прокурорите свалиха останалите обвинения срещу него и препоръчаха присъда от десет години затвор.
Стругар, който е ръководил операцията в Дубровник, се предаде скоро след публичното оповестяване на обвинителния акт през октомври 2001 г. и бе освободен условно до започването на съдебния процес.
Ковачевич бе арестуван в деня, в който министърът на правосъдието на Сърбия Владан Батич и новият сръбски прокурор по военни престъпления Владимир Вукчевич се върнаха от посещението си в Хага.
Батич описа срещата си с главния прокурор на ООН по военни престъпления като "изключително успешна", заявявайки, че Карла дел Понте се е съгласила, че сътрудничеството се е превърнало в двустранен процес.
В петък (5 януари) лидерът на кипърските турци Мехмет Али Талат отрече да е имал спорове с турските военни заради плановете на властите в турската северна част на острова да демонтират мост на улица "Ледра" в Никозия и да отворят отново друг пункт за преминаване между двете разделени етнически общности на острова.
Местните медии съобщиха, че турската армия не е съгласна с плановете, тъй като съоръжението е във военна зона под техен контрол.
Кипърските гърци отдавна са против този мост.
Повторният съдебен процес срещу осем бивши военни полицаи, обвинени в изтезаване и убийства на сръбски пленници през войната от 1992 г., започна в Хърватия в понеделник.
Миналата година Върховният съд на страната отмени оправдателната им присъда, позовавайки се на сериозни пропуски в първоначалния съдебен процес.
Повторният съдебен процес срещу осем бивши хърватски военни полицаи (на снимката по време на процеса през юни 2002 г.) започна в понеделник (12 септември).
Повторният съдебен процес срещу осем бивши военни полицаи, обвинени в изтезаване и убийства на сръбски пленници през 1992 г., започна в понеделник (12 септември) в хърватския град Сплит на южното крайбрежие.
През август 2004 г. Върховният съд на страната върна делото обратно в съда, като постанови, че първоначалният съдебен процес, който завърши с оправдателна присъда за ответниците през ноември 2002 г., е бил "изпълнен със сериозни пропуски".
Седмина от обвиняемите са били надзиратели във военнопленническия лагер "Лора" в Сплит през войната в Хърватия от 1991-1995 г., а осмият, Томислав Дуич, е бил комендант на лагера.
Бившите полицаи са обвинени в изтезаване и малтретиране както на войници, така и на цивилни граждани, държани в "Лора", а също и в убийството на двама задържани и нанасяне на тежки телесни повреди на други двама.
Според прокурорите затворените в лагера са били лишавани от храна и вода, а някои са заставяни да лаят, затворени в кучешка колиба, и да лижат раните си, получени при нанасяните им побои.
В края на първоначалния съдебен процес съдията Славко Лозина постанови, че макар и да няма съмнение, че в "Лора" са извършвани престъпления, "няма и следа от доказателство, което да доказва вината на тези заподозрени".
Ето защо и осемте, в т. ч. и Дуич, който бе в неизвестност и бе съден задочно, бяха оправдани.
Присъдата предизвика негодуванието на активистите за човешки права, които обвиниха съдията в пристрастие и връзки с крайните националисти.
Тончи Маич, ръководител на независима група за човешки права, която следи процеса, тогава изтъкна, че най-малко 50 потенциални свидетели са решили да не дават показания в съда заради отказа на Лозина да гарантира тяхната безопасност.
"Десетки свидетели бяха подложени на тормоз и заплахи, докато не се съгласиха да променят показанията си, дадени преди процеса", бе цитиран Маич.
Действайки въз основа на жалба, внесена от държавната прокуратура срещу оправдателната присъда за заподозрените, Върховният съд постанови на 19 август, че делото трябва да бъде върнато обратно в съда от първа инстанция, "където да бъде преразгледано от изцяло нов съдебен състав".
Той издаде и заповеди за арест на всички заподозрени.
Само четирима от обвиняемите се явиха в Оръжния съд в Сплит в първия ден на новия процес в понеделник, като не признаха вината си по никое от обвиненията, повдигнати срещу тях.
Останалите четирима, в т. ч. и Дуич, са на свобода и ще бъдат съдени задочно.
Очаква се процесът да продължи месеци.
Ако бъде осъден, всеки един от ответниците може да получи присъда лишаване от свобода до 20 години.
Съобщава се, че този път прокурорите смятат да призоват и 14 свидетели от Сърбия, в т. ч. оцелели от зверствата, извършени в "Лора", които при първоначалния процес са отказали да свидетелстват поради опасения за личната си безопасност.
Според репортажи в медиите новият съдебен процес по всяка вероятност ще се разглежда като тест за хърватската съдебна система.
Хърватия, която понастоящем очаква началото на присъединителните си преговори с ЕС, е нетърпелива да покаже, че съдебната й система може да работи честно и независимо и е способна да разглежда процеси за военни престъпления.
В сряда (22 януари) министърът на отбраната Владо Бучковски обсъди реформите в армията с хърватската си колежка Желка Антунович.
Двамата се съгласиха да обменят опит в това отношение и да проведат повече срещи, за да подготвят двете армии за приемане в НАТО.
Бучковски ще посети Косово в началото на следващия месец.
Висшият военен съвет освободи няколко офицера за предполагаема ислямистка дейност и повиши в чин генерал-лейтенант, известен с ролята си във военния преврат от 1997 г.
Началникът на турския генерален щаб генерал Яшар Буюканът (вляво) и премиерът Реджеп Тайип Ердоган присъстваха на заседанието на Съвета миналата седмица.
Засилването на светското начало в Турция бе основният акцент на четиридневното заседание на турския Висш военен съвет, което приключи в събота (4 август).
Срещата се проведе, след като управляващата Партия на справедливостта и развитието (ПСР), която е свързана с политическия ислям, спечели голяма победа на общите избори на 22 юли.
Съветът освободи десет офицера от въоръжените сили за предполагаемо участие в "реакционна" дейност - термин, означаващ ислямски екстремизъм.
Други тринадесет бяха уволнени по дисциплинарни причини.
Премиерът Реджеп Тайип Ердоган, чието правителство е в конфликт с военните и с турския светски елит, председателства заседанието.
Той и министърът на отбраната Вежди Гьонул изразиха резерви относно уволненията на офицерите, но признаха, че по сегашната система решенията на Съвета не могат да се обжалват.
Според съобщенията ПСР възнамерява да промени системата като част от заплануваната конституционна реформа.
Междувременно военните продължават да настояват, че ПСР трябва да избере президент секуларист, който да поеме поста от изпълняващия длъжността Ахмет Недждет Сезер.
През април, когато министърът на външните работи Абдула Гюл поиска да стане президент, военните публикуваха остро предупреждение.
Кандидатурата на Гюл тогава се провали.
"Все още подкрепяме това, което казахме на 12 април", каза тази седмица пред репортери началникът на Генералния щаб генерал Яшар Буюканът.
По това няма промяна.
На заседанието си Съветът повиши генерал-лейтенант Ердал Джейланоглу в чин пълен генерал.
Той е известен със заповедите си за изпращане на танкове в анкарския квартал Синджан през 1997 г. като демонстрация на сила срещу тогавашното ислямистко правителство.
Ходът бе част от военна кампания, която в крайна сметка доведе до свалянето на премиера Неджметин Ербакан.
Неговата Партия на благоденствието - предшественик на ПСР на Ердоган - бе забранена през 1998 г.
Съобщено бе за още няколко персонални промени.
Адмирал Музафер Метин Атач ще замени адмирала от военноморските сили Йенер Караханоглу, който ще се пенсионира в края на месеца.
Началникът на Турските военни колежи генерал Айдоган Бабаоглу бе назначен на мястото на командващия на военновъздушните сили генерал Фарук Джомерт, който също ще се пенсионира на 30 август.
Командирът на Първа армия генерал Фетхи Ремзи Тунчел, командирът на Егейската армия генерал Шукру Саръишик и началникът на отдел "Образование и обучение" на турските сухопътни сили генерал Орхан Йоней бяха пенсионирани.
В турските сухопътни сили трима от седем генерал-лейтенанти бяха повишени в чин пълен генерал.
В турските военновъздушни сили един генерал-лейтенант също бе повишен в пълен генерал.
Хасан Аксай бе назначен за началник на Турските военни колежи.
Вицеадмирал Ешреф Угур Игит бе повишен в адмирал и командващ на флота.
В сряда (19 ноември) руският министър на отбраната Анатолий Сердюков посети централната сграда на турската военна академия в Анкара като част от двудневната си визита в Турция.
Академията обучава и образова офицери, служещи в оперативните и стратегически подразделения.
Общо 800 души се обучават там понастоящем, включително около 60 чужденци от 23 държави.
Във вторник Сердюков се срещна в Анкара със своя турски колега Веджди Гьонюл.
По-късно пред репортери Гьонюл каза, че Турция има намерение да работи съвместно с Русия по редица военни и технически проекти.
По-специално Гьонюл обяви интереса на Турция да закупи руско противотанково оборудване.
Служители на Държавната агенция за разследване и охрана (ДАРО) арестуваха в понеделник (22 март) бивш босненски мюсюлмански командир за военни престъпления, извършени срещу хърватски цивилни и военнопленници по време на конфликта от 1992-1995 г.
Хасан Хакалович, на 63 г., е командвал подразделение, действащо в село Трусина, и според твърденията не е наказал свои подчинени, които са извършили военни престъпления.
Босненската мюсюлманска част е нападнала Трусина през 1993 г. и е убила 22-ма души.
В понеделник (7 април) адвокатът на Ивица Раич, който бе арестуван миналата седмица по искане на трибунала за военни престъпления, заяви че неговият клиент иска да бъде съден в Хърватска.
Босненският хърватин Раич бе обвинен от трибунала на ООН за участие в убийствата на поне 16 цивилни мюсюлмани през 1993 г.
Според адвоката му, няма да има законови пречки за провеждане на процеса в Хърватска, въпреки факта, че престъпленията са били извършени в друга страна.
Според други новини, източници от правителството съобщиха, че прокурорите в Хага могат да оттеглят заповедта за арест на хърватския генерал в оставка Янко Бобетко.
Правният съветник на правителството Горан Микуличич обясни, че трибуналът може да замрази разследването по делото и да поиска ежемесечна проверка на здравословното състояние на 84-годишния Бобетко.
Според съобщения в медиите от петък (9 юни) властите са екстрадирали в Босна и Херцеговина (БиХ) сърбин, заподозрян във военни престъпления и издирван от Трибунала на ООН.
Бившият полицай Драган Зеленович е обвинен, че е изнасилвал и изтезавал мюсюлманки в лагер във Фоча по време на конфликта в БиХ от 1992-1995 г.
Той е обвинен по седем пункта за нарушаване на законите и обичаите за водене на война и по седем пункта за престъпления срещу човечеството.
Той е бил открит миналия август в Сибир, където е работел на строителни обекти под фалшиво име.
В изказване пред Съвета за сигурност на ООН по-рано тази седмица главният прокурор на ООН Карла дел Понте разкритикува Русия, че "необосновано бави" прехвърлянето му.
Върховният съд на страната потвърди в четвъртък (15 юни), че бившият сръбски командир на военизирани формирования Драган Василкович ще бъде екстрадиран в Хърватия, където ще трябва да отговаря по обвинения във военни престъпления.
Василкович, на 51 г., има двойно австралийско и сръбско-черногорско гражданство.
Той бе задържан в Австралия на 20 януари въз основа на международна заповед за арест, издадена от Хърватия за престъпления, извършени срещу хърватски военнопленници и цивилни граждани в Хърватия и Босна и Херцеговина през 1991-1995 г.
Процесът срещу лидера на сръбската Радикална партия Воислав Шешел, който е обвинен в престъпления срещу хървати и босненски мюсюлмани, извършени през 1990-те години, ще започне през ноември, съобщи съдия Жан-Клод Антонети в петък (17 август) по време на заседание за статута на Шешел.
Проблеми като финансиране на защитата на Шешел и превода на документи на сръбски, бяха решени, съобщиха от съда.
Шешел настояваше за отлагане на процеса до март 2008 г. с аргумента, че му е необходимо повече време, за да подготви защитата си.
Ход на съдебните процедури бе даден миналия ноември, но те бяха отложени след като той започна гладна стачка, настоявайки на правото си да се защитава сам.
Съд в Бихач осъди в понеделник (2 юли) босненски сърбин на 15 години затвор за военни престъпления срещу мюсюлмани.
Желко Кечман бе признат за виновен в измъчване и убийство на трима цивилни в Сански Мост в началото на босненския конфликт през 1992 г.
Престъпленията са били извършени, докато сърбите са се опитвали да прогонят от района членовете на други етнически групи.
Шведски следователи възнамеряват да пътуват до БиХ, за да разпитат босненец, заподозрян като сериен убиец.
Според съобщенията Горан Котаран, на 24 г., бил признал пред приятели, че е убил над десет души, докато е живял в Швеция.
Администрацията на Буш обмисля евентуалното запазване на ключовата военна база в Орао в североизточна Босна и Херцеговина (БиХ) след приключване на мисията на СФОР по-късно тази година, се казва в съобщения на медиите от вторник (13 юли).
Въпросът е част от нов американски проект за концепция за засилване на борбата срещу тероризма, преглед на която се извършва понастоящем в Пентагона.
Съгласно проекта около 150 американски военнослужещи могат да останат в Орао, след като НАТО предаде военната си мисия на сили на ЕС.
Базата може да се използва като ядро за по-нататъшно разгръщане при необходимост, което би могло да се използва съвместно с партньорите от ЕС.
Бившият министър на културата на Косово Астрит Харачия заминава в понеделник (28 април) за Трибунала на ООН за военни престъпления в Хага, за да отговаря по обвинения за обида на съда.
С него ще бъдат и неговият сътрудник и бивш главен редактор на вестник "БотаСот", Байруш Морина.
Те получиха обвинителни актове в петък за опит да сплашат защитен свидетел да не дава показания срещу бившия косовски премиер Рамуш Харадинай, който бе оправдан по обвинения във военни престъпления в началото на този месец.
Върховният представител Пади Ашдаун ще съобщи на главния прокурор на трибунала на ООН за военни престъпления Карла дел Понте, че сътрудничеството на Република Сръбска (РС) в областта на военните престъпления е напълно замряло, независимо от докладвания напредък в началото на годината, гласи изявление на службата на Ашдаун от четвъртък (2 юни).
В изявлението също така отново се подчертава, че изискването за пълно и безусловно сътрудничество с трибунала за военни престъпления произтича от Дейтънското мирно споразумение, документ, който лидерите на РС непрекъснато цитират, когато обсъждат въпроса за реформите в полицията.
Ашдаун настоя в четвъртък директорът на полицията на РС Драгомир Андан публично да оттегли думите си, казани на 10 май, че терористи от БиХ са участвали в подготовката и осъществяването на влаковите нападения в Мадрид през 2004 г.
Ашдаун твърди, че това изказване е било политически мотивирано и не почива на никакви доказателства.
Турция ще бъде домакин на съвместно военно учение в Средиземно море следващата седмица, в което ще участват и Израел и Съединените щати, съобщи във вторник (11 август) израелската армия.
Осем кораба, четири хеликоптера и три самолета за спасителни операции от трите армии ще участват в учението, наречено "Рилайънт Мърмейд" ("Самоуверена русалка").
Неговата цел ще бъде подобряване на координацията и сътрудничеството между турските, израелските и американските сили при извънредни ситуации.
Бившият член на босненския парламент Нисет Рамич не се призна за виновен по обвиненията във военни престъпления срещу сръбски цивилни граждани при явяването си пред съда в БиХ в петък (27 октомври).
Рамич е обвинен във връзка с пленяването и убийството на сръбски цивилни граждани в община Високо през юни 1992 г.
Междувременно в петък съдът в БиХ потвърди обвинителния акт срещу бивш член на хърватската военна полиция, Крешо Лучич, който е обвинен във военни престъпления срещу босненски цивилни граждани.
Лучич, който е бил командир на военната полиция към Хърватския съвет за отбрана в Крешево, е обвинен в пленяването и изтезаването на босненски цивилни граждани в Крешево, Киселяк, Бушовац и Витез през 1992 г.
Военни самолети обстрелваха в четвъртък (28 май) предполагаеми позиции на терористичната Кюрдска работническа партия (ПКК) в Северен Ирак, се казва в изявление, публикувано на уебсайта на генералния щаб.
Операцията бе проведена, след като шест турски военнослужещи загинаха, а други 11 бяха ранени при експлозия на противопехотна мина.
Най-малко един човек е загинал, а девет са ранени, след като превозващ туристи балон с горещ въздух падна в централната област Кападокия, предадоха местните медии в петък.
Според очевидци един балон се сблъскал с друг на 200 м височина малко след издигането си в небето.
Военните учения, приключиха в неделя (14 октомври) в Кипър с размяна на обвинения с Анкара.
В четвъртък Министерството на външните работи на Турция обвини кипърското правителство, че ескалира напрежението на острова и че застрашава регионалната сигурност с провеждането на широкомащабни военни маневри.
В петък Министерството на външните работи на Кипър заяви, че позицията на Анкара е неприемлива.
"Всяка страна-членка на международната общност има неотменимото право да провежда военни учения", се казва в изявлението на министерството.
Също в петък кипърското правителство разкритикува решението на Сирия да открие редовна морска линия до Северен Кипър, окачествявайки го като неетичен и по никакъв начин не улесняващ усилията за разрешаване на различията между Никозия и Дамаск.
Северен Кипър е признат само от Анкара.
Вторият отказ на НАТО на молбата на Босна и Херцеговина за присъединяване към програмата "Партньорство за мир", както и докладите за връзките на Ратко Младич с въоръжените сили на босненските сърби, предизвикаха категоричната ответна реакция на върховния представител Пади Ашдаун.
Върховният представител Пади Ашпдаун (в средата) обяви мерките срещу Република Сръбска на пресконференция в четвъртък (16 декември).
Към него се присъединиха командващият на ЕУФОР генерал Дейвид Лийки (вляво) и посланикът на САЩ в БиХ Дъглас Макелхъни.
В отговор отчасти и на новината, че един от най-активно издирваните военнопрестъпници в региона е вдигал наздравици с приятели във военно укритие на босненските сърби съвсем неотдавна, през юни, върховният международен представител в Босна и Херцеговина (БиХ) уволни в четвъртък (16 декември) девет държавни слиужители от босненските сърби и разпореди догодина да бъдат закрити министерствата на отбраната на двете общности в БиХ.
Мерките на върховния представител Пади Ашдаун бяха предизвикани от отказа на НАТО миналата седмица да приеме БиХ за член в програмата на алианса "Партньорство за мир".
За втори път тази година НАТО дава отрицателен отговор на молбата на страната поради това, че републиката на босненските сърби в БиХ, Република Сръбска (РС), не е успяла да арестува нито един заподозрян във военни престъпления след края на конфликта от 1992-1995 г.
Ашдаун отбеляза, че ако през април НАТО за трети път откаже на БиХ да я приеме в тази програма, той не само ще препоръча на НАТО да възприеме позицията "три отказа и край" спрямо страната, но и намекна, че сериозно ще ограничи РС.
"Няма да се поколебая да предприема мерки, които пряко и силно ще засегнат активите и институциите на Република Сръбска, доколкото имам право на това, и няма да изключвам никакви възможности", каза той на пресконференция в Сараево.
До четвъртък военните реформи в БиХ - чиято цел е да поставят воювалите помежду си въоръжени сили на двете общности под единно командване на държавно ниво - предвиждаха постепенно закриване на министерствата на отбраната на двете общности през следващите три години.
В четвъртък Ашдаун обяви, че вместо това министерствата трябва да бъдат закрити до лятото или есента на 2005 г.
Обявените в четвъртък мерки идват шест месеца след като Ашдаун уволни 59 държавни служители от босненските сърби, защото РС не е арестувала обвинените от Трибунала на ООН за военни престъпления лица, и две седмици след съобщенията в пресата, основаващи се на информация, изтекла от личното досие на бившия босненско-сръбски генерал Ратко Младич, според които Младич е бил уволнен от армията на РС (АРС) през 2002 г. - седем години след като Трибуналът го обвини в геноцид.
Освен това наскоро бе установено, че Младич е напуснал съседна Сърбия през юни, преминал е през границата в БиХ и е бил на празненство в подземно укритие на АРС близо до Хан Пиесак в Източна БиХ.
"Докато властите [на РС] ... разправяха на всички, готови да ги слушат, за усилията си да арестуват военнопрестъпниците, членове на собствената им армия са седели в тяхна собствена военна база и са празнували деня на АРС заедно с Ратко Младич", каза Ашдаун.
В пълно съответствие с действията на Ашдаун беше и съобщението, направено в четвъртък от мироопазващите сили от ЕУФОР, че проверяват военни обекти - включително и този до Хан Пиесак - и ще закриват обекти, които нямат легитимни функции.
Американското правителство също обяви в четвъртък, че налага забрана на пътуванията до САЩ на ръководителите на две политически партии в РС, едната от които се ръководи от външния министър на БиХ Младен Иванич.
Разкритията, че Ратко Младич е използвал подземно военно съоръжение като скривалище, предизвика разследване за това, дали офицери от босненско-сръбската армия са помагали за укриването на лица, обвинени във военни престъпления.
Германски военнослужещи, представители на мироопазващия контингент на ЕС в Босна и Херцеговина, инспектират коридори, свързващи бункери в подземното военно съоръжение край Велики Жеп.
Миротворците заявиха, че това съоръжение ще бъде отцепено, за да се предотврати бъдещото му използване като скривалище за издирвани обвиняеми във военни престъпления.
Военното министерство на Босна и Херцеговина (БиХ) е наредило да започне разследване относно предполагаемото участие на босненско-сръбската армия в укриването във военни съоръжения на лица, обвинени във военни престъпления, съобщи всекидневникът от БиХ Независне новини в понеделник (27 декември).
Заместник-министърът на отбраната на БиХ Енес Бечирбашич заяви пред всекидневника в неделя, че проверката е постановена от Върховния представител Пади Ашдаун.
Новината дойде след неотдавнашните разкрития, че бившият босненско-сръбски военновременен командир Ратко Младич, един от най-търсените обвиняеми от Трибунала на ООН за военни престъпления, се е укривал това лято в подземно военно съоръжение във Велики Жеп, близо до град Хан Пиесак в източна БиХ.
Съобщава се, че бункерът е бил любимото скривалище на Младич по време на въдушните удари на НАТО през лятото на 1995 г.
"Младич е бил тук през последните шест месеца", заяви командващият силите на ЕС ЕУФОР генерал-майор Дейвид Лейки в четвъртък, посрещайки репортери при бункера и допълвайки, че вече е наредил съоръжението да бъде затворено, така че обвиняеми да не могат отново да го използват за скривалище.
И други подобни съоръжения в района ще бъдат отцепени, каза британският генерал.
Разположено в дълбока планинска гора, противоядреното скривалище във Велики Жеп се определя като един от най-тайните и съвременни военни комплекси на бившата югоармия.
Строителството на комплекса е започнало през 50-те години на миналия век, но официално то бива предадено на бившата югоармия през 1983 година, посочва капитан Миломир Дерич, командир на комплекса, който е служил там през последните две десетилетия.
Понастоящем съоръжението се управлява от армията на РС.
Наред с комуникационните центрове и заседателни зали, съоръжението има спални помещения и бани, а дори и апартамент, който изглежда е бил предназначен за най-старшия командир.
"Имаме система за филтриране на въздуха и подземно захранване с вода и горива", заяви Дерич пред кореспондента на Би Би Си.
Според него съоръжението може да "поеме 150 души в течение на две седмици при пълен порцион", но репортерите отбелязаха, че съоръжението има капацитет да поеме дори и повече хора за по-дълъг период от време.
Запитан дали Младич е посещавал бункера, Дерич заяви, "Не - никога".
Според Лейки обаче бункерът е бил под наблюдение и бившият босненско-сръбски военнен командир е бил там през изминалото лято.
Генералът посочи, че властите на РС би трябвало да знаят, че съоръжението се използва за скривалище.
Цитирайки западни дипломати, Би Би Си съобщи, че през последите няколко години укриващият се военнопрестъпник е посещавал често Хан Пиесак, присъствайки на чествания на рождени дни или ловувайки в местните гори.
За пръв път Младич бе обвинен официално през 1995 г. заедно с военновременния босненско-сръбски лидер Радован Караджич.
Съгласно изменения обвинителен акт от ноември 2002 г.
Трибуналът на ООН го обвини по два пункта в геноцид и по общо 13 пункта в престъпления срещу човечеството и в нарушения на законите или обичаите за водене на война.
Началникът на ГЩ на италианската армия адмирал Джампаоло ди Паола изрази пълната си подрепа за процеса на реформи в Българската армия по време на среща с българския си колега генерал Никола Колев в понеделник (3 април) в София.
Двамата се срещнаха след пристигането на Ди Паола на тридневно посещение в балканската страна.
Те обсъдиха значението на двустранното сътрудничество в светлината на регионалната и международната сигурност.
Ди Паола ще проведе разговори и с българския министър на отбраната Веселин Близнаков, както и с председателя на комисията по отбрана в българския парламент Ангел Найденов.
Служители на Държавната агенция за разследване и охрана (ДАРО) арестуваха в сряда (16 декември) трима босненски сърби, заподозрени в престъпления срещу човечеството, извършени срещу несърби по време на босненския конфликт от 1992-1995 г.
Милорад Живкович, Милун Корняча и Душко Тадич са заподозрени в изселване, незаконен арест, изтезания и убийство на цивилни граждани в периода април-декември 1992 г. в община Чайниче.
Във вторник (26 ноември), външният министър Горан Свиланович представи пред група висши правителствени, военни и международни представители план за съкращаване персонала на армията от 75 000 до 45 000 души през следващите десет години.
Само през следващата година ще бъдат съкратени поне 10 000 души, каза той, добавяйки че настоящата й численост надхвърля нуждите и финансовите възможности на страната.
Свиланович призна, че процесът на реформи ще бъде дълъг и труден, но резултатът ще бъде по-малобройна и по-добре оборудвана армия.
Той повтори желанието на правителството за присъединяване към програмата Партньорство за мир през 2003 г. - нещо, което НАТО одобрява, доколкото това е свързано с военната реформа и по-доброто сътрудничество с трибунала на ООН за военни престъпления.
Консултативният съвет за национална сигурност ще се срещне в понеделник (17 март), за да обсъди рисковете и последствията от евентуални военни операции в Ирак.
В съвещанието, свикано от президента Георги Първанов, ще участват началниците на всички служби за сигурност, високопоставени държавни служители и политици.
Президентството и ляво-опозиционната БСП отправиха критика към правителството заради безусловната подкрепа на втората резолюция на ООН срещу Ирак.
Комисарят на ЕС по разширяването Гюнтер Ферхойген също се изказа критично, но отхвърли съществуването на каквато и да е връзка между позицията на България и преговорите за присъединяване с ЕС.
След няколкомесечно отлагане Турция одобри американско искане за продължаване на достъпа до военно-въздушната база Инджирлик в южна Турция.
Външният министър Абдулах Гюл заяви пред репортери в понеделник (25 април), че правителството е решило да удължи правото на достъп на САЩ до базата с една година.
Американските войски използват тази база за логистични и хуманитарни цели, свързани с мироподдържащите операции в Ирак и Афганистан.
Турция потвърди, че Гърция се е извинила за оскверняването на турския флаг неотдавна в Атина.
Инцидентът е станал в гръцката военна академия, докато гръцкият външен министър Петрос Моливиатис бе на посещение в Анкара миналата седмица.
Съдът за военни престъпления в Белград осъди бившия босненски сръбски полицай Душко Кесар на 15 години затвор в петък (1 октомври) за военни престъпления срещу босненски цивилни лица по време на босненската война през 1992-1995 г.
Твърди се, че Кесар е бил замесен в убийството на трима души в Приедор през 1994 г.
Бившият офицер от канадската армия Филип Берикоф сведетелства в понеделник (1 септември) на процеса срещу тримата хърватски генерали от резерва пред Хагския трибунал за военни престъпления.
Обвиняемите Анте Готовина, Иван Чермак и Младен Маркач са съдени по обвинения за престъплания срещу човечеството и нарушаване на правилата за водене на война по време на операция "Буря", която продължи от юли до семптември 1995 г. в хърватски области, окупирани от сърбите.
Свидетелят на обвинението, който е бил офицер в силите на ООН в град Книн, заяви, че през август 1995 г. той е видял "много села в пламъци" и "хърватски военни и специални части и гражданска полиция да ограбват и рушат домове".
Берикоф потвърди, че е бил очевидец на разрушаването на селата Кистане, Четине и Дони Лапач.
В целия регион... домове, които бяха маркирани като хърватски, бяха оставени недокоснати, докато немаркираните, които принадлежаха на сърби, бяха унищожени, заяви той пред съда.
Македонският парламент гласува в петък (28 ноември) за удължаване на шестмесечния мандат на военната мисия на страната в Ирак, който изтича на 10 декември.
В съответствие с предложение на министерството на отбраната новият контингент ще замине за Багдад на 3 декември и ще се състои от 31 войника, един офицер за свръзка, двама старши армейски офицери и деветчленен медицински екип.
Подразделението ще остане в Ирак шест месеца.
Участието на Македония в международната операция по поддържане на мира ще допринесе значително за приемането й в НАТО, заяви военният министър Владо Бучковски.
Петима военни от турската армия загинаха, когато хеликоптерът им падна близо до град Ерзинджан в Източна Турция в четвъртък (16 март).
Местният областен управител каза пред репортери, че хеликоптерът се е оплел в електропроводи.
Четири от жертвите са загинали в катастрофата, а четвъртият е починал в болница.
Един от офицерите е оцелял и е в тежко състояние.
Апелативният съд в Белград потвърди в сряда (27 април) 20-годишната присъда, издадена срещу бившия заместник-командващ на сръбските сили във Вуковар Станко Вуянович за военни престъпления, извършени срещу хърватски военнопленници.
Вуянович беше осъден за участието му през ноември 1991 г. в убийствата на около 200 хървати в свинефермата "Овчара" във Вуковар.
Присъдата беше произнесена през март 2009 г.
В понеделник (28 юли) македонският министър-председател Никола Груевски посети бившия служител на службите за сигурност Йохан Тарчуловски, който неотдавна бе осъден на 12 години затвор от Тибунала за военни престъпления в Хага.
Груевски и Тарчуловски са обсъдили обжалването на присъдата за военни престъления, извършени срещу етнически албанци по време на операция в село Люботен през август 2001 г.
Другият обвиняем по делото, бившият македонски вътрешен министър Любе Бошковски, беше оправдан.
Деветима румънци, служещи в Афганистан, бяха наградени с отличителни медали на американската армия по време на официална церемония в неделя (23 ноември).
Наградите се връчват за техните значителни усилия при гарантиране на сигурността и стабилността в Афганистан.
Американската армия преотстъпи два полубронирани автомобила "Хамър" на румънската инженерна част в Ал Хилах, Ирак, през миналата седмица.
Радио " Румъния Актуалитати" съобщи, че това цели да осигури по-добра защита на персонала, който служат в рамките на международните коалиционни сили.
Междувременно в понеделник директорът на Европол Юрген Сторбек посети Букурещ, където се очаква да подпише споразумение за сътрудничество с правителството.
Министърът на отбраната Никола Радованович предупреди във вторник (28 декември), че всеки представител на въоръжените сили на БиХ, за когото се установи, че е помагал на обвиняеми във военни престъпления или че е затаявал на информация за местнонахождението на бегълци, ще получи дисциплинарни санкции и срещу него ще бъдат предприети съдебни действия.
На прескоференция Радованович потвърди, че върховният представител Пади Ашдаун е поискал неотдавна министерството да разследва дали военновременният военен командир на Република Сръбска Ратко Младич е живял в подземни военни съоръжения през изминалото лято.
Проверката трябва да приключи до 10 януари.
Извънредното заседание във вторник на президентството на БиХ, кабинета на БиХ и на лидерите на основните партии приключи без споразумение за излизане от сегашната политическа криза.
Двама сръбски министри подадоха оставки от кабинета и могат да бъдат последвани от още двама вследствие на санкциите, наложени от Ашдаун.
Двуседмично съвместно военно учение на македонски войници и американски части от Националната гвардия на Върмонт започна във вторник (12 септември) на полигона Кривилак в Македония.
Войниците ще обменят опит относно участието в мироопазващи мисии в Ирак и Афганистан, което ще бъде добро практическо обучение за Македонската армия в процеса на интеграцията й в НАТО.
Също в понеделник военна делегация от Германия пристигна в Скопие за двудневна оценка на напредъка, постигнат в усилията за реформиране на Македонската армия и в частност при създаването на отряд за специални операции.
Министерството на отбраната на Македония планира да похарчи значителна сума за модернизация, развитие, обучение и организиране на маневри, както и за повишаване на жизнения стандарт на военнослужещите.
Стратегията за преобразуване на отбраната и въоръжените сили е насочена към реорганизация на военнослужещите в Македония.
Министерството на отбраната на Македония завърши третата фаза от Стратегическия преглед на отбраната и изготви Стратегия за преобразуване на отбраната и въоръжените сили, която определя основната структура на въоръжените сили, защитните възможности на армията, персонала, оборудването, обучението, поддръжката и бюджета.
Министърът на отбраната Владо Бучковски представи този важен за членството на Македония в НАТО документ пред посланиците на страните членки на НАТО в Брюксел.
При преобразуването на армията ще наблегнем на частите за специални операции, с по-малко сили в резерва и по-висока степен на готовност.
"Една от основните цели на стратегията е да се постигне пълна професионализация на мирновременния състав на армията, който се очаква да включва 8 000 души", каза Мариян Гюровски, говорител на министерството на отбраната.
Гюровски заяви, че в бъдеще повече средства ще се заделят за модернизация, развитие, обучение и организиране на маневри, както и за повишаване на жизнения стандарт на военнослужещите.
Според плана 14 млн. евро ще бъдат заделени за оборудване на армията тази година; 16 млн. евро са запланувани за 2005 г.; 18 млн. евро за 2006 г.; и 20 млн. евро за 2007 г.
Почти завърши систематизирането на министерството на отбраната.
"Цялостното преобразуване, като се има предвид съкращаването на персонала и по-голямото участие на членове на етническите общности, се очаква да завърши до края на 2007 г. ", каза Гюровски.
Според Зоран Секуловски, говорител на македонската армия, Отрядът за специални операции ще бъде разделен на четири специални подразделения, които ще започнат да действат от 1 януари 2006 г., когато ще започне да функционира и отряд за борба с диверсии.
Още по-скоро ще започне да действа и алпинистко-високопланински отряд - до 1 януари 2005 г.
Секуловски каза, че от останалите армейски единици ще бъде създаден отряд за обезвреждане на мини с два екипа в него.
Бюджетът ще предоставя средства за обучение, оборудване и други нужди при изпращане на мисии извън границите на Македония.
Общите разходи за подобни чуждестранни мисии ще бъдат одобрявани от парламента в съответствие с плановете и програмите, представени на правителството.
Правителството одобри в четвъртък (10 март) програмата на НАТО за инвестиции в сигурността, която включва модернизация на български военни летища преди евентуалното разполагане на американски войски в България.
НАТО ще инвестира по проекта 59 млн. евро за адаптиране на летищната инфраструктура, създаване на едно многофункционално летище за транспортни самолети на летище "Безмер", както и на една база за въздушнодесантни прехващащи тактически изтребители на летище "Граф Игнатиево".
Независимо че България няма да участва във финансирането на тези проекти, кабинетът поиска от министерство на отбраната да координира дейностите на съответните държавни институции.
Босненският хърватин Здравко Михалевич, който е обвинен във военни престъпления, се предаде на прокуратурата в БиХ.
Това бе потвърдено от адвоката му в четвъртък (3 август).
Михалевич, известен също като Пиюк, е бил командир на специалния отряд "Матурица" към Хърватския съвет за отбрана (ХСО).
Той е обвинен в престъпления срещу цивилни босненци в Киселяк и Крешево.
Също в четвъртък Трибуналът на ООН в Хага обяви, че удължава срока за прехвърляне на заподозрения във военни престъпления босненски хърватин Пашко Любичич, чието дело бе предадено на съда на БиХ през април.
Любичич трябваше да бъде екстрадиран в БиХ тази седмица, но този срок бе удължен до 18 август.
Бившият командир на 4-и батальон на военната полиция към ХСО е обвинен в престъпления срещу цивилни босненци в долината Ласва през януари-юли 1993 г.
Двудневната среща на военните минстри на страните-участнички в Процеса на сътрудничество на Югоизточна Европа (ПСЮИЕ) завърши в четвъртък (31 март) в Букурещ с приемането на декларация за разширяване на сътрудничеството в различни области.
Според съобщенията в местните медии министрите са се споразумели да засилят съвместните дейности за унищожаване на излишъците на оръжия и муниции, както и за социалното приобщаване на военния персонал, съкратен в резултат на военните реформи.
Участниците са приели решение за създаване на три работни групи, които да се занимават с тези проблеми.
Външният министър Али Бабакан заяви, че Турция скоро ще реши дали да изпрати повече войници в международните сили за поддържане на сигурността в Афганистан.
Началникът на Генералния щаб генерал Яшар Буюканът е против увеличаването на контингента, тъй като армията е ангажирана изцяло с борбата срещу терористичната Кюрдска работническа партия.
Проблемът възникна в сряда (19 март) във връзка с посещението на външния министър на Афганистан Ранджин Дадфар Спанта.
Той и Бабакан са обсъдили други начини за укрепване на сътрудничеството с цел гарантиране на стабилността и сигурността в Афганистан.
БАНЯ ЛУКА, Босна и Херцеговина (БиХ) - Американският посланик в БиХ Дъглас Макелхъни посети в четвъртък (14 септември) военното поделение "Козара" в Баня Лука и заяви, че въоръжените сили на БиХ отговарят на всички технически изисквания за членство в програмата на НАТО "Партньорство за мир".
Единствената спънка, каза той, е неспособността на страната на изпълни ангажиментите си към Трибунала за военни престъпления в Хага.
Също в четвъртък Макелхъни заяви, че Съединените щати ще изтеглят 150 военнослужещи от БиХ до края на годината.
Те служат в малка мисия на НАТО, която работи за издирването на укриващите се обвиняеми във военни престъпления и за обучението на местните сили.
Отказът на Белград да сътрудничи с Трибунала на ООН за военните престъпления внася напрежение в държавния съюз Сърбия-Черна Гора и застрашава шансовете за интеграция в ЕС, заяви федералният президент Светозар Марович.
ЕС потвърди, че проблемът намалява шансовете за стартиране на проучване за готовноста за интеграция на Сърбия-Черна Гора.
Отказът от сътрудничество с МНТБЮ застрашава оцеляването на държавния съюз, както и европейската интеграция на този съюз, заявява президентът на Сърбия-Черна гора Светозар Марович.
Отказът на Белград да сътрудничи с Международния наказателен трибунал за бивша Югославия (МНТБЮ) заплашва да дестабилизира държавния съюз Сърбия-Черна гора, предупреди неотдавна федералният президент Светозар Марович.
Той посочи, че отказвайки да изпълни задълженията си към Хага, Сърбия застрашава и перспективите на държавния съюз за интеграция в ЕС.
Отказът от сътрудничество "директно поставя под въпрос европейското бъдеще на Сърбия-Черна Гора, както и стабилността и оцеляването на общата държава", каза Марович, отправяйки обвинение, че виновници за това са преди всичко определени "политическите сили" в Сърбия.
Върховният представител на ЕС по сигурността Хавиер Солана, който бе запознат от Марович със ситуацията в Сърбия-Черна Гора, се съгласи, че действията на някои сръбски министерства блокират напредъка.
Той предупреди, че липсата на сътрудничество поставя под въпрос вероятността да се стартира проучване за подготвеността за асоцииране на Сърбия-Черна гора в ЕС.
На 10 декември Съветът на Сърбия-Черна Гора за европейска интеграция се събра, за да се опита да направи пробив.
Марович и федералният министър на външните работи Вук Драшкович също присъстваха на заседанието, заедно с президентите, премиерите и други водещи политически фигури съответно на Сърбия и Черна гора.
Според сръбския вицепремиер Миролюб Лабус съветът е постигнал съгласие, че издирваните от МНТБЮ генерали трябва да получат краен срок за доброволното си предаване, измерван в седмици, а не в месеци.
Определяйки заседанието като много успешно, Лабус каза, че атмосферата по време на тричасовите консултации предполага уталожване на напреженията между Белград и Подгорица.
По време на посещение в Брюксел във вторник (14 декември) Марович увери Солана, че и двете съставни републики разбират, че трябва да демонстрират пълноценен ангажимент за изпълнение на международните си задължения преди март 2005 г. - крайният срок за получаване на положителен отговор от ЕС относно изработването на проучване на готовността за асоцииране.
Запитан от репортери дали това означава, че Сърбия е обещала да арестува обвинените от МНТБЮ, Марович каза, че властите са дали "твърди гаранции", че всички задължения ще се изпълнят.
Сръбският премиер Воислав Кощуница обаче до този момент защитаваше тезата единствено за доброволно предаване на обвинените и засега не е ясно какво ще стане, ако обвинените не се предадат сами.
Йован Симич, съветник на сръбския президент Борис Тадич, се съмнява, че обвиняемите ще се предадат в скоро време - особено генералите Сретен Лукич и Небойша Павкович, които имат сериозни здравословни проблеми.
Междувременно Тадич многократно подчерта, че сътрудничеството с МНТБЮ е предпоставка за политическата стабилност на Сърбия, определяйки отказа от това като "национално предателство".
Драшкович предупреди, че вратата към членство в ЕС и НАТО ще остане затворена, докато обвинените не бъдат екстрадирани в Хага.
Той каза, че ако тези задължения се изпълнят, Сърбия има добри шансове да се присъедини бързо към програмата "Партньорство за мир".
Освен това въпросът с обвинените за военни престъпления блокира и възможността Сърбия да заеме полагаемото й се място сред европейските държави, изтъква Драшкович.
Европа ни иска, нашият народ заслужава да се присъедини към ЕС и да избегне орисията да бъде една черна дупка.
Европа ни очаква, но това чакане има своите граници.
Министерството на отбраната и посолството на САЩ в София обявиха в понеделник (19 април) началото на 12-дневно съвместно военно учение, наречено "Тракийска пролет 2010".
Учението се провежда в близост до Пловдив и в района на Ямбол, където са разположени две въздушни бази на САЩ.
Главната комисия по въпросите на отбраната на страната, Подсекретариатът по отбранителна индустрия (ПОИ), заседава в петък (30 март), за да обсъди доставки за 4 млрд. долара за модернизиране на отбранителния сектор.
ПОИ отпусна 2,7 млрд. долара за доставката на бойни хеликоптери на италианската компания "Агуста Уестлънд", собственост на "Финмеканика СпА".
Турският министър на отбраната Вежди Гьонюл обясни, че проектът включва първоначално закупуване на 50 хеликоптера ATAK, произведени в Турция.
Основният изпълнител е "Търкиш Еъроспейс Индъстрис", а италианците са подизпълнители.
"Това означава, че хеликоптерите ще бъдат произведени в Турция и ще се наричат "T-129", каза Гьонюл.
В специална резолюция, публикувана в сряда (15 юни), съветът на министрите на Сърбия и Черна гора осъди военните престъпления, извършени срещу босненски цивилни граждани в Сребреница през юли 1995 г.
В изявлението се поднасят съболезнования на семействата на жертвите, но се уточнява, че трябва да се прави разлика между действителните престъпници и широката общественост в Сърбия и Черна гора.
Също в сряда федералният кабинет одобри мерки, насочени към засилване на сътрудничеството с трибунала на ООН, включително законопроект за замразяване на активите на обвиняемите.
Той също така взе решение да предостави на прокурорите от трибунала на ООН досиетата на няколко от обвиняемите, в т. ч. военновременният главнокомандващ на Република Сръбска Ратко Младич.
Руската полиция арестува босненски сърбин, издирван от трибунала на ООН за военни престъпления, предадоха медиите в БиХ в четвъртък (25 август).
По непотвърдени данни Драган Зеленович, на 44 г., е бил задържан в сряда въз основа на межуднародна заповед за арест, издадена от Хагския трибунал.
Срещу Зеленович са повдигани обвинения в престъпления срещу човечеството и нарушения на законите и обичаите за водене на война заради предполагаемата му роля в задържането, изтезаването и сексуалното насилие, в т. ч. изнасилване на боснеснки мюсюлманки, жени и девойки в гр. Фоча през 1992-1993 г.
Началниците на генералните щабове на армиите на Албания, Македония и Хърватия се срещнаха в Скопие миналата седмица.
Още в дипломатическите новини: Кипърският външен министър Ерато Козаку-Маркулис се срещна с официални представители в Сърбия.
(Отляво) Македонският генерал-лейтенант Мирослав Стояновски, хърватският генерал Йосип Лучич и албанският генерал-лейтенант Луан Ходжа се срещнаха в Скопие.
На среща в Скопие в сряда (31 октомври) началниците на генералните щабове на армиите на страните от Адриатическата харта бяха единодушни, че подобряването на техния капацитет е инвестиция в членството в НАТО.
Генерал-лейтенант Мирослав Стояновски от Maкедония, генерал-лейтенант Луан Ходжа от Албания и генерал Йосип Лучич от Хърватия също изразиха и удовлетворение от работата на тяхната обща медицинска част в мисията ИСАФ в Афганистан.
Черна гора и Сърбия подписаха меморандум в сряда (31 октомври) за сътрудничество в борбата срещу престъпността.
Документът бе подписан от главния държавен прокурор на Черна гора Весна Меденица и изпълняващия длъжността държавен прокурор на Сърбия Слободан Радованович.
Меденица и главният прокурор на Сърбия за военни престъпления Владимир Вукчевич също подписаха споразумение за сътрудничество в преследването на заподозрени в извършването на военни престъпления.
По време на посещение в Белград във вторник (30 октомври) кипърският външен министър Ерато Козаку-Маркулис е заявила, че Кипър подкрепя позицията на Сърбия в преговорите за бъдещия статут на Косово.
Тя е подчертала, че всяко бъдещо решение трябва да се съобрази с международното право и запазването на суверенитета и териториалната цялост на Сърбия.
Украинският президент Виктор Ющенко се срещна със своя румънски колега Траян Бъсеску в Букурещ във вторник (30 октомври), за да обсъдят серия от проблеми.
На пресконференция по-късно Ющенко заяви, че първото заседание на украинско-румънската съвместна президентска комисия е завършило с подписването на протокол за почти 20 съвместни инициативи.
Русия подкрепя Черна гора в усилията й да се присъедини към ЕС и желае да задълбочи политическите и икономически връзки между двете страни, заяви на 29 октомври председателят на руския парламент Борис Гризлов на среща със своя черногорски колега Ранко Кривокапич.
Гризлов заяви, че двете страни имат сходни позиции по много въпроси и че отношенията им бяха подновени след срещата на президентите Владимир Путин и Филип Вуянович на балканския енергиен форум в Загреб през юни.
Кривокапич добави, че диалогът между Черна гора и Русия може да бъде полезен за взаимоотношенията между Русия и ЕС.
В четвъртък (20 март), федералният президент Светозар Марович обяви извършването на някои промени в армията, свързани с отстраняването на отделни личности, които могат да възпрепятстват сътрудничеството с трибунала за военни престъпления.
По неговите думи, промените в състава са част от общата програма за демократични реформи.
Междувременно, Върховният съвет за отбраната реши в четвъртък да освободи генерал-майор Аца Томич от неговите задължения като началник на службата за военно разузнаване.
Началникът на ГЩ генерал-майор Георги Бояджиев заяви в телевизионно интервю от неделя (15 август), че военните реформи са навлезе във фазата на практическото приложение.
Крайната цел, подчерта той, е изграждане на армия от 8,000 действащи военнослужещи и 4-5,000 резервисти, които биха гарантирали защитата на македонския суверенитет и териториална цялост.
Той подчерта, че членството в НАТО остава приоритет за страната.
Според Бояджиев македонските власти са предприели мерки за преодоляване на една от основните слабости, идентифицирани от Алианса - нерационалните бюджетни разходи и прекомерния размер на заплатите в отбранителния сектор.
Бояджиев потвърди освен това, че от 1 септември армията ще прехвърли контрола върху източната граница към македонската полиция.
Отношенията със Съединените щати са един от двата стожера на турската въшна политика, каза началникът на ГЩ ген. Хилми Йозкок в сряда (20 април), отричайки съобщенията за напрежение с Вашингтон.
Той заяви, че двете страни работят заедно за изграждане на мир и стабилност в няколко района в света.
Другият стожер са отношенията ни с ЕС, добави той.
Също в сряда Анкара обяви, че ще продължи с още една година споразумението, съгласно което Съединените щати могат да използват военновъздушната база "Инджирлик" за самолети, извършващи доставки за американските и съюзническите сили в Ирак и Афганистан.
По време на посещение в Кабул същия ден турският премиер Реджеп Тайип Ердоган обеща подкрепата на страната му за следвоенното възстановяване на Афганистан да продължи.
Полицията арестува мъж, издирван за военни престъпления срещу хърватски военнопленници, съобщиха медиите в четвъртък (5 август).
Ръководителят на центъра за документация и информация "Веритас", Саво Щърбац, каза, че Драгомир Часич е бил задържан на 1 август на сръбско-хърватската граница при опит да влезе в Хърватия.
Смята се, че Часич е участвал в незаконното задържане и нечовешко отношение към няколко хърватски полицейски служители през август 1991 г.
Полицията е издала международна заповед за арестуване на генерал Предраг Стругар, който е предполагаем извършител на военни престъпления срещу цивилни граждани, съобщи в сряда (13 август) говорителката на полицията Тамара Попович.
В началото на месеца полицията издаде важеща на територията на страната заповед за ареста на Стругар, който живее в Сърбия.
Той, заедно с други седем души, арестувани миналата седмица, е издирван за убийството на 23-ма цивилни етнически албанци в село Калуджерски Лаз, Черна гора, по време на въздушните удари на НАТО през 1999 г.
Неговият баща е бившият генерал от Югославската народна армия Павле Стругар, когото Трибуналът за военни престъпления в Хага осъди на затвор за ролята му в обстрелването на Дубровник през 1991 г.
Във вторник (3 февруари) съд в Австралия отхвърли обжалването на Драган Василкович, по прякор Капитан Драган, срещу екстрадирането му в Хърватия, където според обвиненията той е извършил военни престъпления.
Василкович, бивш член на сръбските полувоенни части, ще отговаря в Хърватия по обвинения, че лично е ръководил плановете за нападение срещу полицейски участък в Глина и окупирането на селата Горни и Долни Видушевац.
Нападенията доведоха до разрушаването на домове, прогонването на местни жители и смъртта на цивилни граждани, включително един чуждестранен журналист.
Освен това Василкович ще отговаря по обвинения в изтезания и убийства на пленени хърватски войници и полицаи през лятото на 1991 г., както и за извършването на военни престъпления в Брушка, близо до Бенковац, през февруари 1993 г.
През 2006 г. полицията го арестува в Австралия, където той е работел като инструктор по голф.
Сърбия е готова да предложи на Ирак по-нови самолети за въздушните й сили, както и специалисти, които да обучат местните пилоти като компенсация за бомбардировачите от епохата на Саддам, които бяха изпратени в Белград за ремонт още в 1989 г.
Самолетите не бяха ремонтирани, поради ситуацията в страната след конфликтите в бивша Югославия и сега се смятат за безполезни.
"Тези самолети не са ремонтирани и не са в състояние да бъдат използвани", заяви началникът на генералния щаб на армията генерал Милое Милетич в петък (4 септември) и добави, че армията обмисля и "друго решение".
Преди една седмица иракска делегация бе в Белград, за да си върне 19-те бомбардировачи руско производство.
Преди разпадането й през 1990-те години, бивша Югославия бе важен оръжеен доставчик на Ирак.
Новоизбраният началник щаб на френската армия, генерал Анри Бентежеа, се срещна във вторник (5 ноември) с македонския си колега генерал-лейтенант Методи Стамболиски, с министъра на отбраната Владо Бучковски и президента Борис Трайковски.
Разговорите се фокусираха върху двустранното военно сътрудничество, настоящата ситуация на сигурност и възможното международно военно присъствие в Македония след 15 декември, когато изтича продълженият мандат на мисията на НАТО Амбър Фокс.
Местните медии цитират Бучковски, който е казал, че вярва, че международното военно присъствие ще продължи през следващата година, макар и в намален състав и при засилен граждански контрол над мисията.
Специалният съд на страната за военни престъпления осъди бивш босненски мюсюлмански войник за престъпления, извършени по време на конфликта от 1992-1995 г.
Суад Капич, по прякор Ходжа, бе обвинен в убийството на четирима военнопленници в село Дебър в края на босненския конфликт.
Всички жертви са били босненски сръбски войници.
В четвъртък (18 октомври) семейства на убити по време на клането в Сребреница през 1995 г. попречиха на 12 бивши холандски войници да посетят местния мемориал и гробището.
Посетителите са били членове на холандския батальон, разположен за охрана на анклава Сребреница, който се намираше под закрилата на ООН, когато бе превзет от босненските сръбски войски.
Федералния външен министър Горан Свиланович настоява новото сръбско правителство да сътрудничи във връзка с военните престъпления.
В четвъртък (26 февруари) той призова новия кабинет да разговаря с обвиняемите военни и полицейски служители и да ги убеди да се предадат възможно най-бързо.
Свиланович, който същевременно оглавява федералния Съвет за сътрудничество с Трибунала на ООН, заяви, че сътрудничеството е задължително в името на евроинтеграцията.
Местен съд осъди в четвъртък (10 септември) босненския сърбин Горан Джурич на осем години затвор за престъпления срещу човечеството.
Според обвинението над 200 мюсюлмани и хървати от босненския град Приедор са били отведени на Коричанске Стиене и убити от босненските сръбски сили през 1992 г.
Телата им са били хвърлени в дълбока клисура в планината Влашич.
Джурич сключи споразумение с прокурорите, след като се призна за виновен.
Съгласно споразумението в замяна на признаването си за виновен той трябваше да получи между седем и десет години затвор.
Трибуналът в Хага е повдигнал обвинения срещу четирима сръбски генерали за тяхната предполагаема роля при извършването на военни престъпления в Косово през 1999 година.
Решението предизвика критики от страна на премиера Зоран Живкович.
Международният наказателен трибунал за бивша Югославия (МНТЮ) оповести ново обвинение в понеделник (20 октомври), повдигнато срещу четирима сръбски генерали във връзка с извършването на военни престъпления през 1999 година в Косово.
Сред обвинените са бившият началник щаб на армията Небойша Павкович, бившият командир на корпуса в Косово Владимир Лазаревич, сегашният шеф на Службата за обществена сигурност Сретен Лукич, като и неговият предшественик Властимир Джорджевич.
Всеки от тях е обвинен по пет пункта в престъпления срещу човечеството и нарушения на законите или обичаите за водене на война, отнасящи се до депортиране, убийства, преследване и други нехуманни актове срещу етнически албанци в Косово.
Счита се, че обвиненията са идентични с тези, повдигнати срещу бившия югославски президент Слободан Милошевич и други бивши висши функционери в Белград, които са били обвинени във връзка с конфликта в Косово.
"Обвиняемите са планирали, подбуждали, заповядвали, извършвали или по друг начин са подпомагали или подстрекавали към планиране, подготовка или извършване на тези престъпления", се казва в обвинителния акт.
Прокурорите на ООН търсят индивидуална наказателна отговорност от Павкович и останалите за умишлено участие в съвместните престъпни начинания на Милошевич, насочени срещу албанското население на Косово с цел да се гарантира продължаване на сръбския контрол върху провинцията.
Според прокурорите, заемайки висши ръководни постове, всеки от обвиняемите носи индивидуална отговорност и за действията или бездействието от страна на техни подчинени.
Според обвинителния акт четиримата офицери са насърчавали или подкрепяли актове на насилие, извършени от сръбските сили в Косово през първата половина на 1999 година, което е довело до създаване на атмосфера на страх и потисничество в провинцията и е подпомогнало насилственото депортиране на около 800 000 цивилни от косовско-албански произход.
Обвинителният акт е бил потвърден на 2 октомври, но е останал конфиденциален до понеделник.
Оповестяването му разгневи сръбския премиер Зоран Живкович, който разкритикува решението на Трибунала като "ненавременно" и като "удар срещу реформите в Сърбия".
"Защо днес, седем дни след срещата във Виена с косовските албанци и международната общност, по време на кампания за президентски избори в Сърбия и когато предстои началото на дебат по искането за вот на недоверие на правителството", каза Живкович.
Смята се, че Павкович, Лазаревич и Лукич са в Белград.
Местонахождението на Джорджевич е неизвестно, след като той изчезна през миналата година, съобщи белградското радио Б92.
В изявление от Лондон главният прокурор на Трибунала на ООН Карла дел Понте потвърди съобщенията в сръбските медии, че тя е връчила обвинителния акт по време на посещението си в Белград на 6 октомври, но Живкович е отказал да го приеме.
Тя обеща да издаде още тридесет обвинителни акта до края на 2004 година срещу други лица, които са играли водеща роля в конфликтите на Балканите през 90-те години на миналия век.
Военен самолет се разби по време на тренировъчен полет в близост до Зренянин в сряда (21 май).
Пилотът е успял да катапултира и има само леки наранявания.
Армията съобщи, че бомбардировачът "Орао ЮРОМ-22", произведен през 70-те години на ХХ в. в Румъния, се е разбил около 11 часа сутринта местно време на около 50 км северно от Белград.
Води се разследване за причините за катастрофата.
Полицията е издала заповеди за арестуването на 19 души, заподозрени в извършването на военни престъпления срещу бивши военнослужещи от Югославската народна армия (ЮНА) в Сараево, съобщиха медиите в сряда (25 февруари).
Източници от полицията съобщиха, че сред заподозрените е Еюп Ганич, мюсюлмански член на босненското президентство по време на войната.
Властите смятат, че заподозрените са участвали във въоръжени нападения срещу войници в болница в Сараево.
Групата е обвинена също така в изтезания на затворници, убийството на 18 души и раняването на офицери, войници и цивилни по време на засадата на босненската армия срещу конвой на ЮНА в Сараево през май 1992 г.
Двама пилоти бяха ранени във вторник (4 януари), когато военен самолет се разби в Западна Турция, близо до гр. Измир.
И двамата пилоти се намират в болница.
Води се разследване за изясняване на причината за катастрофата.
Човекът, за когото се твърди, че е бил командир на позорния пленнически лагер Омарска по време на войната в Босна и Херцеговина в периода 1992-1995 година, се предаде на сръбската полиция в понеделник (30 юни).
Вътрешното министерство съобщи, че босненският сърбин Желко Меакич е задържан, докато приключи процедурата по екстрадирането му, която в крайна сметка ще разчисти пътя за започване на процес срещу него в Международния трибунал за военни престъпления.
Меакич бе обвинен през 1995 година.
Предполага се, че около 3,000 мюсюлмани и хървати са били задържани в лагера Омарска през 1992 година.
Реформисткото сръбско правителство вече е предало от май досега в Хага трима заподозрени във военни престъпления.
Четвърти обвинен, бившият полковник Веселин Шливанчанин, бе арестуван през юни и е в очакване да приключи процедурата по екстрадицията.
Новото обединено оперативно командване на македонската армия бе провъзгласено в сряда (10 август) на официална церемония във военната база "Боро Менков" в Куманово.
В обръщение към участниците, началникът на Генщаба генерал Мирослав Стояновски подчерта, че създаването на новото командване след трансформирането на предишното командване на сухопътните сили, е важна стъпка по пътя на реформи в отбраната в съответствие с Прегледа на стратегическата отбрана и стандартите на НАТО.
Той също съобщи, че повечето от целите на реформата се очаква да бъдат постигнати през тази година или през следващата, което ще приближи Македония към членство в НАТО.
Процесът срещу бившите сръбски полицаи Сретен Попович и Милош Стоянович започна в Белградския съд за военни престъпления в понеделник (13 ноември).
Двамата са подведени под отговорност във връзка с убийството през 1999 г. на трима братя, Или, Мехмет и Агрон Битичи.
Жертвите, които са били американски граждани от албански произход, са били прехвърлени от затвора и предадени на маскирани сръбски войници, които по-късно са ги убили.
Попович и Стоянович не се признаха за виновни.
Адвокатите им казаха, че заповедта за убийствата вероятно е била дадена от генерал Властимир Джорджевич, който е отговарял за сръбската полицейска операция в Косово.
Той е обвинен от Трибунала на ООН за военни престъпления и се предполага, че се укрива в Русия.
Съединените щати и България обявиха във вторник (27 юни) плановете си за модернизиране на военните бази в балканската страна.
През април Вашингтон и София подписаха споразумение за общо ползване на три бази в България.
Българският министър на отбраната Веселин Близнаков и американският посланик Джон Байърли заявиха пред репортери, че модернизацията ще струва десетки милиони долара.
Американски експерти ще посетят южното летище Безмер за съставяне на планове за проекта.
Байърли заяви, че България ще извлече от базите ползи, изразяващи се в по-добра инфраструктура, повече работа за местните жители и повишени потребителски разходи в резултат на присъствието на няколко хиляди американски военнослужещи.
Български фирми пък ще имат възможност да се конкурират за договорите за доставка на стоки и услуги за базите.
Пиер-Ришар Проспер, американски посланик със специални поръчения по военните престъпления, призова в понеделник (6 октомври) към по-тясно сътрудничество между представители на БиХ и СФОР при издирване на най-важните заподозрени във военни престъпления.
"САЩ са готови да играят водеща роля в този процес, но очакваме и местните власти да сторят същото", каза той след разговорите си с членове на тройното президентство на страната.
Проспер ще се срещне и с официални представители на Република Сръбска във вторник.
Главният прокурор на ООН Карла дел Понте посети Хърватия в понеделник и обсъди сътрудничеството на правителството с Трибунала на ООН за военните престъпления.
Тя призова генерала от запаса Анте Готовина, трети в списъка на най-издирваните от Трибунала заподозрени, да се предаде незабавно.
Президентът Стипе Месич също апелира към Готовина да се предаде на фона на безпокойството, че случаят влияе негативно върху перспективите за евентуално присъединяване на страната към ЕС.
Държавната агенция за разследвания и защита (ДАРЗ) задържа двама босненски сърби, заподозрени в извършване на военни престъпления по време на конфликта през 1992-1995 г.
Двамата, които бяха арестувани в градовете Требине и Невесине в четвъртък (6 септември), в медиите бяха назовани като бившия командир от полициятае на Требине Кърсто Савич и бившия офицер от полицията Миле Мичибабич.
Бивш босненско-сръбски полицай, когото издирват за военни престъпления, се предаде на EФОР във вторник ( 25 януари).
Бобан Симчич е служил в охраната на затворнически лагер във Вишеград, където затворници са били изтезавани и убивани.
Той се предаде след месеци на преговори с босненско-сръбската полиция.
Правителството на федерацията Босна и Херцеговина потвърди във вторник, че е предоставило гаранции за временното освобождаване от затвора на обвиняемия Пашко Любичич.
Босненският хърватин, обвинен във военни престъпления срещу боснески цивилни през 1992 и 1993 г., се предаде и е в ареста на МНТБЮ от 2001 г. насам.
Министрите на отбраната от Югоизточна Европа се събраха в Тирана в сряда (27 септември) на ежегодната си среща.
Бяха обсъдени въпроси, свързани със засилването на военното сътрудничество и сигурността в региона, както и участието в международните мироопазващи мисии.
Участниците решиха също да предостатвят статут на наблюдателки на Босна и Херцеговина, Грузия, Черна гора и Сърбия.
В рамките на срещата при затворени врати бе обсъден и въпросът за статута на Косово, но по-късно не бяха направени никакви коментари.
Министърът на отбраната на САЩ Доналд Ръмсфелд, който е на обиколка в региона, също присъства на заседанията.
Той отново потвърди подкрепата на страната си за по-нататъшното разширяване на НАТО, но каза, че никой в момента не може да каже кога страните, членки на "Адриатическата харта" - Албания, Хърватия и Македония - ще бъдат поканени да се присъединят към Алианса.
Решението ще бъде взето от страните от НАТО, добави той.
Главният прокурор на Хагския трибунал Серж Брамерц се срещна с президента Борис Тадич и други сръбски официални представители в четвъртък (11 септември), за да обсъди сътрудничеството в областта на военните престъпления и издирването на останалите бегълци от правосъдието.
По време на разговорите с Брамерц Тадич каза, че новото правителство на Сърбия е демонстрирало своята решимост да сътрудничи и че то добре осъзнава своите задължения за откриването и екстрадирането на останалите обвиняеми Ратко Младич и Горан Хаджич.
В сряда Брамерц е провел, както той самият ги определи, "много добри и продуктивни" разговори с ръководителя на Националния съвет на Сърбия за връзки с Трибунала на ООН за военни престъпления Расим Ляич и с прокурора за военни престъпления Владимир Вукчевич.
Ляич е дискутирал също така и въпроси, свързани с прехвърлянето на документи от Сърбия в Хага, както и със защитата на свидетелите.
Правителството се надява на положителен доклад от страна на Брамерц по-късно този месец, тъй като пълното сътрудничество с Хагския трибунал е ключово условие за продължаване на процеса на интегриране на страната в ЕС.
Проучване установи, че повече сърби се доверяват на армията, отколкото на православната църква.
Хиляди хора излязоха, за да отпразнуват Деня на армията в парка "Ушче".
Сърбия отбеляза Деня на армията във вторник (15 февруари) с церемония, в която участваха политици, представители на религиозните общности и на дипломатическия корпус, както и военни представители от чужбина.
В неделя няколко хиляди души се събраха в парка "Ушче" в Белград, за да наблюдават военни маневри.
В учението, наречено "Ушче 2011 г.", участваха няколко различни формирования на сръбските въоръжени сили.
За първи път хората имаха възможността да видят частите, които участват в многонационалните мироопазващи операции на ООН - моторизирана пехотна рота, взвод на военната полиция и взвод от войските за ядрена, биологична и химична защита.
"Присъствието на няколко хиляди граждани на това учение е доказателство, че армията се ползва с доверието на населението", заяви началникът на генералния щаб подполковник Милое Милетич.
Гражданите видяха частите, които участват в многонационалните мироопазващи операции на ООН.
Според последни проучвания от всички държавни институции сърбите имат най-голямо доверие в армията.
През ноември 2010 г. министерството на отбраната представи резултатите от проучване, проведено от Европейския фонд за Балканите и агенция "Галъп".
Те показват, че 73 % от сръбските граждани имат най-голямо доверие в армията от всички институции.
Това означава, че по отношение на общественото доверие военните са изпреварили Сръбската православна църква, която от години е институцията с най-голямо доверие в Сърбия.
Доверието в армията отбеляза спад през ерата на Милошевич, но 20 години по-късно въоръжените сили възстановиха репутацията си.
След проведените реформи армията също така е изцяло професионална.
Военната служба вече е доброволна, а не задължителна, и първите "войници доброволци" ще започнат обучението си през март.
Кандидатстването за доброволна военна служба започна на 15 януари и според министерството на отбраната през първите две седмици са се явили около 1 000 кандидати, включително 80 жени.
Министърът на отбраната Драган Шутановац посочи, че броят на желаещите да се запишат във Военната академия през последния семестър е бил 60 пъти по-висок, отколкото преди четири години.
Турски военни самолети нападнаха бази на Кюрдистанската работническа партия (ПКК) в Северен Ирак, съобщиха от Генералния щаб в събота (7 юни).
Според армията военните самолети са разрушили обектите.
Анкара не съобщава данни за жертвите.
Атанасиу се надява, че Румъния ще влезе в ЕС през 2007 г.
Министърът на отбраната Теодор Атанасиу каза, че се надява, че Румъния ще влезе в 2007 г. - и в ЕС - с напълно професионална армия.
В изказване пред националната информационна агенция "Ромпрес" в петък (30 декември) Атанасиу отбеляза, че президентът Траян Бъсеску неотдавна е обнародвал указ за премахване на задължителната военна служба от есента на 2006 г., след което се очаква армията да стане изцяло професионална.
Премиерът на Република Сръбска (РС) Милорад Додик обеща в сряда (8 март) засилване на действията на републиката за изпълнение на задълженията към Трибунала на ООН за военни престъпления.
По време на срещата си със старши заместник върховния представител Петер Бас-Бакер Додик каза, че РС трябва да реши проблемите си със сътрудничеството възможно най-скоро, за да намали огромния международен натиск.
Също в сряда полицията в Баня Лука арестува 16 лица по подозрения, че са членове на две банди, вероятно занимаващи се с трафик на наркотици.
Близо половин килограм хероин на стойност над 10 200 евро по цени на черния пазар бе конфискуван след неколкомесечни разследвания.
Важен пропуск засяга сградите, които се използват от военните.
Надлежното регистриране на военните имоти остава пречка по пътя на страната към НАТО.
Босна и Херцеговина (БиХ) условно прие Плана за действие за членство в НАТО (ПДЧ) през април 2009 г., но статутът на военните имоти в страната остава нерешен.
Тези имоти са предимно военни складове, казарми и административни сгради, които не могат да бъдат използвани, докато не завърши вписването на земята в регистрите.
Правителството ежегодно отделя около 1 млн. евро от държавния бюджет за поддържането на тези бази.
Невписването на военните имоти в поземления регистър е резултат от години на политически разногласия.
Според експертите през предстоящия период е възможно да се постигне бързо политическо споразумение и напредък.
Американският посланик в БиХ Патрик Муун и председателят на парламента на Република Сръбска (РС) Игор Радойчич се срещнаха в Баня Лука в неделя (11 декември) и са оптимисти по отношение на решаването на проблема.
Политическите лидери заявиха, че членството на БиХ в НАТО е една от техните стратегически цели.
НАТО предложи ПДЧ на БИХ, при условие че БиХ първо ще реши въпроса за вписването на недвижимите имоти на армията.
"Призоваваме БиХ да реши този проблем възможно най-скоро, така че БиХ да може да започне своята годишна национална програма", се казва в писмено изявление на Муун за SETimes.
Той допълни, че партиите могат да намерят компромис.
Много разочароващо е, че лидерите на политическите партии в БиХ пропуснаха възможността да намерят решение за състоянието на ПДЧ преди срещата на министрите на НАТО в Брюксел на 8 декември.
"Време е политическите лидери да изпълнят своите задължения, да приключат с реториката и да се съсредоточат върху националните приоритети, които укрепват сигурността", отбеляза Муун.
Общо 69 военни имота трябва да бъдат вписани в регистрите на поземлените имоти, но в момента няма политическо споразумение как да бъде регистрирана собствеността.
Официалното предложение на Сараево е цялата собственост да бъде регистрирана в БиХ и министерството на отбраната.
РС предлага министерството на отбраната да използва всичките 69 имота, докато армията се нуждае от тях, а когато те вече не са необходими за военни цели, същите да бъдат върнати на автономните области и местните общности.
Живко Марянац, заместник-министър на отбраната на БиХ, каза за SETimes, че политическите партии и министерството на отбраната трябва да свършат "своята част от работата".
"Въпреки че политиците не можаха да се споразумеят, ние продължихме да работим по събирането на необходимите правни документи за имотите и местата, така че сега разполагаме с повече от 90 % от необходимите документи за всичките 69 военни обекта", каза Марянац за SETimes.
"Освен това създадохме централна база данни за военните имоти на равнище министерство на отбраната, която досега имаше три нива: министерството, централата на НАТО в Сараево и Службата на върховния представител (СВП)", посочи той.
Мирко Околич, бивш председател на парламентарната комисия по отбрана и сигурност, заяви, че РС и Сараево имат различни виждания за решаването на проблема.
Проблемът е политически, както всичко друго, което се случва в БиХ.
"Мисля, че той трябва да бъде решен заедно с други важни въпроси, като например делото "Сейдич/Финци", сформирането на държавно правителство", посочи Околич за SETimes.
Той допълни, че от общо 69 военни бази 23 се намират в РС, а 46 във Федерация БиХ.
Според последните проучвания около 60 % от населението подкрепя присъединяването към НАТО, а около 28 % от гражданите са против.
Жителят на Сараево Мирза Чупица смята, че ползите от присъединяването към Алианса са гарантирани, като добавя, че сериозните политици не трябва да позволят тази възможност да бъде пропусната.
Ставайки член на НАТО, ще бъдем в по-голяма безопасност и по-стабилни във всяко отношение, а когато има сигурност и стабилност, икономическият растеж е неизбежен.
"Може би представителите на НАТО ще могат да научат нашите политици как да използват имуществото, защото те не знаят какво да правят с него", каза Чупица за SETimes.
Представителите на международната общност многократно предупреждават политическия елит да реши въпроса за военните имоти, тъй като това е и условие за закриването на Службата на върховния представител (СВП) в БиХ.
СВП обяви, че се надява скоро да бъде отбелязан напредък.
Решаването на този проблем е само въпрос на политическа воля.
"Политиците в БиХ могат да постигат компромиси и да демонстрират доказана политическа зрялост, а това са важни елементи за НАТО и за Съвета за прилагане на мира", заяви за SETimes говорителката на СВП Лиляна Радетич.
Началникът на ГЩ на турската армия генерал Хим Йозкок започва официално посещение в Тирана във вторник (9 декември) като част от обиколката си, включваща визити в Косово и Босна и Херцеговина.
По време на посещението си в Албания Йозкок ще се срещне с министъра на отбраната Пандели Майко, шефа на албанския ГЩ генерал-лейтенант Пелумб Казими, премиера Фатос Нано и президента Алфред Мойсиу.
Той ще посети и базата на полка за специални операции в Зал Хер, както и военното летище Кучова.
Турция подпомогна възстановителните работи там.
Обвиненият във военни престъпления Воислав Шешел, който в момента е в ареста на Трибунала на ООН за военни престъпления в Хага, бе преизбран за лидер на Сръбската радикална партия на конгрес на партията в неделя (8 октомври).
Делегатите преизбраха и Томислав Николич за заместник-председател на партията.
След гласуването Николич призова избирателите да подкрепят на референдума, който ще се проведе по-късно този месец, новата конституция на страната, в която Косово се определя като част от Сърбия.
Шешел отправи същия призив в писмо до конгреса.
Обвинен във военни престъпления, извършени по време на конфликтите от 1991-1995 г. в Босна и Херцеговина и Хърватия, Шешел очаква процесът срещу него да започне по-късно тази година.
В сряда (18 май) служители Държавната агенция за разследване и охрана (ДАРО) арестуваха полицейски служител от резерва, заподозрян във военни престъпления, извършени по време на босненския конфликт от 1992-1995 г.
Миралем Мацич, на 42 г., е заподозрян в убийството на двама цивилни сърби в село Брадина, община Кониц.
Мацич беше задържан само ден след като беше освободен от затвора, където излежа 12-годишна присъда за убийството на четиричленно семейство в Кониц по време на войната.
Прокуратурата в Черна гора обвини шестима бивши резервисти от Югославската национална армия (ЮНА) във военни престъпления, извършени в лагер в Морини през 1991-1992 г., съобщиха медиите в петък (15 август).
Твърди се, че шестимата са наредили и са участвали в мъчения и нехуманни действия срещу 169 хърватски военнопленници и цивилни лица в лагера между октомври 1991 и август 1992 г.
Прокуратурата е призовала за задържането на заподозрените Младен Говедарица, Златко Тале, Спиро Лучич, Иво Мензалин, Боро Глигич и и Иво Гойнич "заради тежестта на криминалните действия и сериозните последици от това военно престъпление".
Съдилищата в Черна гора и Хърватия са си сътрудничили по време на следствието, при което са били разпитани повече от 170 свидетели.
Двама членове на Европейския парламент (ЕП) от Полша и двама кипърски гърци бяха арестувани в събота (12 март) за това, че са влезли във военна зона в северната част на разделения остров.
Задържаните обяснили, че са искали да видят разрушени православни църкви там.
Властите в Северен Кипър по-късно съобщиха, че двамата евродепутати са били освободени.
Кипърските гръцки медии съобщиха обаче, че са били арестувани четирима евродепутати - кипърката Елени Теохарус, поляците Ярослав Валенса и Артур Засада и българката Мария Неделчева.
Според съобщенията в медиите евродепутатите са били освободени, но кипърските гърци вероятно ще бъдат освободени в неделя, след като заплатят глоба.
Броят на служителите в Министерството на отбраната на БиХ и въоръжените сили ще бъде намален с 1 912 души, потвърди министърът на отбраната на БиХ Селмо Чикотич в неделя (12 август).
От тях 230 ще бъдат преназначени на нови длъжности в институциите на Федерация БиХ.
Процесът на съкращаване и преструктуриране е резултат от създаването на единна армия на БиХ.
Съветът за отбрана реши в четвъртък (20 март) да освободи от длъжност началника на службата за военно разузнаване.
Аца Томич беше назначен от бившия югославски президент Воислав Кощуница.
Той е първият висш военен служител, който ще бъде уволнен от правителството на новия съюз.
Програмата за развитие на ООН (ПРООН) във вторник (10 февруари) даде началото на проект, имащ за цел подпомагане на обработката на около 10 000 дела за военни престъпления в БиХ през следващите 15 години.
Инициативата, обезпечена с 1 милион евро, "взема предвид вече научените уроци на ниво държава до най-ниските нива на съдилищата, така че по-големите възможности за прилагане на правосъдие да достигнат до всички хора", каза пред репортери представителката на ПРООН Кристин Макнаб.
Испания и Япония финансират проекта и вече са предоставили 400 000 евро.
Те са заявили, че ще покрият останалите разноски в рамките на следващите три години.
В сряда Векослав Вукович, висш служител в министерството на сигурността на БиХ, е внесъл гаранция и е бил пуснат от затвора в Риека, Хърватия.
Той прекара там 25 дена под арест по обвинения в доставянето на експлозиви и оръжие за планиран бомбен атентат с автомобил в Риека.
Той ще трябва да се яви, когато процесът срещу него започне.
Прокурорите на ЮЛЕКС предявиха обвинения срещу двама бивши командири от Армията за освобождение на Косово (АОК) за военни престъпления, извършени през 1999 г., съобщиха медиите в събота (8 януари).
Сабит Гечи и Риза Алия са обвинени в изтезаване и други престъпления срещу цивилни косовски албанци, които са били задържани в два лагера в Северна Албания.
Твърди се, че АОК е задържала цивилните лица за това, че са сътрудничили на сръбските власти или заради политически възгледи, които са били различни от онези на АОК.
ЮЛЕКС арестува Гечи и Алия съответно през май и юни 2010 г.
Председателят на Обединения комитет на началник-щабовете на САЩ генерал Ричард Майерс заяви по време на визитата си в Босна и Херцеговина, че мисията на СФОР в страната вече е изпълнила повечето от военните си цели, набелязани съгласно Дейтънското мирно споразумение.
Майерс говори в базата "Ийгъл" в Тузла в четвъртък (18 септември).
Той добави, че стабилизационните сили в бъдеще трябва да се съсредоточат върху граждански цели.
В отговор на въпроси на репортерите Майерс потвърди, че се провеждат разговори относно евентуалното прехвърляне на мироопазващите операции на Балканите към ЕС.
Властите съобщиха в неделя (3 август) за ареста на сърбин, издирван за военни престъпления.
31-годишният Никола Кнежевич е бил задържан на ГКПП между Хърватия и Босна и Херцеговина.
Арестуваният е заподозрян в опожаряване на къщи и ограбване на хървати от село Маовица близо до доминирания от сърбите район на Книн по време на конфликта от 1991-1995 година.
Кнежевич ще бъде съден в Хърватия ,тъй като предполагаемите му закононарушения не са достатъчно тежки, за да бъдат обект на производство от страна на Трибунал на ООН за военни престъпления в Хага.
Черногорецът Веселин Влахович, известен като "Чудовището от Гърбавица", отхвърли като необосновани и изфабрикувани всички обвинения във военни престъпления, които са му предявени, когато започна съдебният процес срещу него в петък (29 април).
Прокурорът на БиХ Бехалия Кърнич представи 56 обвинения във военни престъпления, извършени срещу бошняци и хървати в Сараево през 1992 г. и 1993 г., като добави, че ще бъдат призовани 105 свидетели , за да докажат отговорността на обвиняемия за убийствата, изнасилванията, незаконното задържани и изтезаване на несръбски цивилни лица.
Влахович бе арестуван в Испания през март миналата година и бе предаден на БиХ пет месеца по-късно.
Върховният главнокомандващ силите на НАТО в Европа американският генерал Джеймс Джоунз пристигна във вторник (2 септември), за да обсъди възможното разполагане на турски миротворци в Ирак.
Той ще се срещне в сряда с началника на ГЩ Хилми Йозгьок и с военния министър Вежди Гонюл.
Според местни медии Джоунз ще предложи разполагането на турски войски в Ирак под турско командване, което ще превърне Турция в третата но численост армейска сила в Ирак.
Премиерът Реджеп Тайип Ердоган заяви пред медиите във вторник, че решение ще се вземе едва след планираното за 22 септември заседание на Съвета за национална сигурност.
Ердоган се срещна във вторник в Берлин с канцлера Герхард Шрьодер, от когото потърси подкрепа за усилията на Турция за присъединяване към ЕС.
Според Ердоган членството е от национален интерес за Германия, като се имат предвид 2.5-те млн. турски имигранти, живеещи в тази страна.
Съдът за военни престъпления в страната започна процеса в петък (6 април) срещу босненските сърби Митар Рашевич и Саво Тодович.
Те са обвинени в участие в съвместно престъпно начинание, чиято цел е била задържането на несърби от Фока при нечовешки условия между 1992 и 1994 г.
Тодович е бил заместник-началник на местния затвор, използван като лагер, а Рашевич е бил надзирател на 37 души от охраната.
Двамата отказаха да внесат пледоарии преди процеса, но настояват, че не са извършили никакви престъпления.
ОССЕ направи изявление в неделя по случай Международния ден на ромите.
В него се заклеймява дискриминацията срещу ромското малцинство в БиХ, като се твърди, че това води до крайна бедност и неравноправен достъп до здравеопазването, образованието, наемането на работа и липсата на подходящи жилищни условия.
За първи път съд в Република Сръбска (РС) издаде присъда срещу босненски сърби за извършване на военни престъпления.
Бившите офицери от полицията Драган Радакович и Драшко Кръндия бяха осъдени на 20 години затвор за убийството на шестима мюсюлмани, включително две жени в северозападния град Прийедор през март 1994 г.
Третият обвиняем, Радослав Кнежевич, получи присъда от 15 години.
Един от осъдените, Кръндия все още е на свобода и бе осъден задочно.
Решението на съда бе взето на заседание в четвъртък (17 октомври).
Междувременно, полицията във Федерация БиХ съобщи в петък, че са били задържани още двама заподозрени в подготовка на терористичен заговор.
Шведски гражданин, турчин и босненец бяха арестувани през октомври по подозрения, че планират атентати срещу международни обекти.
Босненецът е бил освободен.
В сряда (24 януари) Кантоналният съд в Мостар осъди осем бивши членове на босненската армия на БиХ на общо 17 години затвор за военни престъпления, извършени срещу хървати през 1993 г.
Жертвите са били хърватски военнопленници и един цивилен гражданин, които са били затворени в училище, превърнато в пленнически лагер, управляван от босненските военни в Мостар.
Позовавайки се на значителния напредък в Босна и Херцеговина, НАТО реши да съкрати числеността на мироопазващите сили там като стъпка към възможното приключване на мисията и прехвърлянето й под ръководството на ЕС.
Министрите на отбраната от НАТО се споразумяха в понеделник (1 декември) за значително съкращаване на миротворческите сили на Алианса в Босна и Херцеговина (БиХ) през следващите шест месеца, което се определя като стъпка към възможното й прекратяване към края на 2004 г.
Ръководени от ЕС сили евентуално ще поемат тогава мироопазващите функции в страната.
По време на срещата си в Брюксел, където се извършва преглед на текущата трансформация на НАТО, министрите решиха, че съставът на СФОР трябва да бъде намален от 12 000 на 7 000 души до юни 2004 г.
Военните министри от държавите-партньори на НАТО и на седемте страни, поканени да се присъединят към Алианса следващата година, също участват в заседанието, което продължава и във вторник.
НАТО даде ход на многонационална операция в БиХ, осъществена от силите за прилагане на мирния план (ИФОР), шест дни след подписването на Общото рамково споразумение за мир на 14 декември 1995 г. в Париж.
Мандатът на ИФОР изтече през декември 1996 г. и тогава стартира мисията на СФОР.
Първоначално тя наброяваше 32 000 военнослужещи, приблизително половината от числеността на ИФОР.
Решението от понеделник отразява " значителния напредък" в Бих и вероятно ще доведе до прекратяване на мисията на СФОР до края на 2004 г. и до преход към нова мисията на НАТО за свръзка и консултации (с щаб на НАТО в Сараево), се казва в декларация на Алианса.
Нова мисия на ЕС в рамките на договореностите "Берлин плюс", позволили на ЕС да замени мисията на НАТО в Македония през март тази година, се очаква евентуално да поеме от Алианса мироопазващите функции в БиХ.
Решението в този смисъл ще бъде взето след консултации между двете организации.
НАТО посочва, че тъй като основните предизвикателства към сигурността в БиХ днес са пораждат от организираната и уличната престъпност и в по-малка степен от военни проблеми, възможната мисия на ЕС ще има по-скоро полицейски характер.
Това е добра новина.
Тези решения се вземат, защото посоката на развитие на ситуацията в БиХ е доста по-позитивна", цитира Агенция "Франс Прес" представител на Алианса. "
Със 7 000 военнослужещи на терена ние разполагаме с достатъчно ресурси да се справим с всяко огнище на напрежение.
"Винаги сме считали, че присъствието на чужди сили в страната е нещо неестествено и че те не трябва да пребивават там постоянно", посочи американският военен министър Доналд Ръмсфелд.
Броят им трябва да намалее, за да не се създаде зависимост.
НАТО не планира да намали присъствието си в Косово засега, тъй като разглежда поддържането на значителен свой контингент на терена за все така важно с оглед гарантиране на сигурността и стабилността на провинцията.
"Силите от КФОР ще бъдат преструктурирани, но засега няма да бъдат съкратени под прага от 17 500 души", се казва в декларацията на НАТО, като се допълва, че е постигнато споразумение с ЕС за съгласуван подход към Западните Балкани.
Изразявайки подкрепа за ръководената от ЕС операция "Конкордия" в Македония, НАТО заяви, че тази операция "успешно демонстрира ефективността на договореностите "Берлин плюс" " и че тя потвърждава стойността на тясното взаимодействие между двете организации.
Босненско-сръбската полиция проведе широка операция в село Челебици в събота (26 юни), но не успя да открие Саво Тодорович - сърбин, обвинен от трибунала на ООН за военните престъпления в участие в зверства срещу мюсюлмани.
Той е един от над двадесетте бегълци, които се предполага, че се укриват Република Сръбска (РС).
Пади Ашдаун, върховният международен представител в БиХ, предупреди, че ще предприеме действия, ако РС не успее да арестува някой от военнопрестъпниците преди срещата на върха на НАТО тази седмица.
Асошиейтид прес съобщи междувременно, че американските разузнавателни служби са предприели голяма операция за залавяне на ислямски терористи в БиХ с цел предотвратяване на евентуални бомбени нападения в САЩ и другаде.
Междувременно в събота политическите директори на управляващия борд на Съвета за прилагане на мира завършиха срещата си в Сараево.
Те приветстваха законодателните стъпки на властите в БиХ за осъществяване на икономическите реформи, но призоваха за предприемане на конкретни мерки с оглед завършване на реформите.
В понеделник (13 септември) апелативна камара на Съда на БиХ потвърди 17-годишната присъда на бившия босненски мюсюлмански войник Суад Капич за военни престъпления, извършени срещу военнопленници по време на войната от 1992-1995 г.
Капич беше осъден за военни престъпления, извършени в западния град Сански Мост през 1995 г.
Съдът на БиХ потвърди 25-годишната присъда на босненския сръбски военновременен командир Новак Джукич за участието му в клането в Тузла през май 1995 г.
Джукич беше осъден за военни престъпления срещу цивилни граждани и за нарушаване на международното право и Женевската конвенция.
Съдът го призна за виновен в издаването на заповед за артилерийски обстрел на североизточния град Тузла, при което бяха убити 71 и ранени над 150 души.
По онова време той е бил командващ на босненската сръбска армия в областта.
Семейството на Стоян Жуплянин, един от четиримата обвиняеми във военни престъпления, които все още са на свобода, го призовава да се предаде на Трибунала на ООН в Хага.
В писмо до медиите в БиХ във вторник (18 март) съпругата на Жуплянин и синовете му го молят да се предаде и да освободи собственото си семейство от "техния затвор", имайки предвид честите обиски и разпити, провеждани от местната полиция и войниците от международния контингент.
Това е вторият публичен апел на семейството от декември насам.
Жуплянин, който е бивш началник на полицията на Република Сръбска е обвинен в участие в етническо прочистване на мюсюлмани и хървати по време на конфликта през 1992-1995 г.
В други новини от вторник Хагският трибунал съобщи, че отлага с две седмици началото на процеса срещу бившия шеф на силите за сигурност Йовица Станишич и неговия заместник Франко Симатович.
Процесът трябваше да започне по-рано тази седмица, но Станишич заяви, че в момента се лекува от стомашни проблеми и депресия.
В отделно изявление във вторник, камарата за военни престъпления на съда в БиХ обвини Миодраг Никачевич, бивш босненски сръбски войник за изнасилване през 1992 г. и незаконно задържане на мюсюлмани в град Фоча в източната част на страната.
Министърът на отбраната на Сърбия-Черна гора Първослав Давинич, член на партията от управляващата коалиция Г17, заяви, че няма да подава оставка, ако не бъдат изяснени отправените към него обвинения.
В заявление от петък (2 септември) той казва, че оттеглянето му от поста би означавало признаване на обвиненията, отправени от ръководството на Г17 и министъра на финансите на Сърбия Младян Динкич, че той е злоупотребил с военни контракти.
Също в петък изпълнителният борд на Г17 изключи Давинич от партията, позовавайки се на "злоупотреби със служебното положение" и непорядъчно поведение.
ЕС е на път да замени 400-членния си военен контингент в Македония с 200 полицейски служители.
Алексис Брунс, представител на ЕС в Скопие, каза в понеделник (8 декември), че новата мисия под кодовото название "Проксима" ще бъде допълнена от 150 души местен персонал.
Разполагането й се предвижда да започне на 15 декември.
Основната цел на новите сили е обучението на местни служители за борбата срещу организираната престъпност.
Мисията на ЕС ще работи и за укрепване на доверието на албанското малцинство в институциите, за засилване на многоетническия характер на македонската полиция, както и за създаване на полицейски единици.
Външният министър Абдула Гюл каза в понеделник (12 май), че турските военни могат да се изтеглят от острова, ако спорните въпроси там намерят своето решение.
Коментарите на Гюл идват да потвърдят изявления, направени по-рано от лидера на кипърските турци Рауф Денкташ, който посочи, че ако кипърските гърци признаят на Турция статут на гарант, турските военни могат постепенно да се изтеглят.
В изявление след извънредно заседание в Брюксел във вторник (1 август) външните министри от ЕС призоваха за "незабавно прекратяване на военните действия" в Ливан, което да бъде последвано от трайно примирие.
Гърция изрази задоволство от "силното послание" на блока за прекратяване на сраженията.
В Анкара конфликтът бе основна тема на заседанието на кабинета в понеделник вечерта.
"Турция е обезпокоена от факта, че се "използва непропорционална сила", заяви говорителят на правителството Джемил Чичек.
Междувременно президентът на Сърбия Борис Тадич призова международната общност да впрегне всички дипломатически средства за осигуряване на трайно прекратяване на огъня в Ливан, което би защитило цивилните граждани и би насърчило започването на нов мирен процес.
Бившият министър на културата на Косово Астрит Харачия и негов колега и бивш главен редактор на в. "БотаСот" Байруш Морина, не се признаха за виновни по обвинения за обида на съда при първото им явяване пред Трибунала за военни престъплания на ООН в Хага във вторник (29 април).
Двамата са се опитали да сплашат защитен свидетел да не дава показания на процеса срещу бившия премиер на Косово Рамуш Харадинай.
В началото на април Трибуналът оправда Харадинай по всички обвинения.
В други новини от вторник се съобщава, че камарата за военни престъпления на съда в БиХ е осъдила двама босненски сърби на 17 години затвор всеки.
Мирко Тодорович и Милош Радич са били признати за виновни в убийството на осем от 14 мюсюлмани, които са се укривали в кариера в източната част на Босна през май 1992 г.
По друго дело съдът е осъдил Паско Любичич, босненски хърватски командир от военната полиция на десет години затвор за това, че се е подчинил на заповед да нападне село Ахмичи през април 1993 г.
Повече от 100 мюсюлмански цивилни лица са били убити там.
Социологически проучвания регистрираха рязък спад на общественото доверие във военните след загадъчната смърт на двама войници в казарма през октомври.
Носят се слуховете, че инцидентите са свързани с протекции от страна на армията над обвинени във военни престъпления.
Военни следователи претърсват мястото на престъплението миналата есен в казармата "Топчидер" в Белград, където бяха убити двама войници.
Произшествието стана причина гражданите да загубят доверие в армията, твърдят неотдавнашни социологически проучвания.
Радио "Б92" предаде в петък (11 февруари), че разследва твърдение, че началникът на сигурността на гвардейската бригада на Сърбия и Черна гора е бившият началник на сигурността на укриващия се от правосъдието обвиняем във военни престъпления Ратко Младич.
Твърдението бе направено в неотдавнашно интервю с бившия началник на пресцентъра на сръбското правителство, Владимир Попович, който заяви, че армията продължава да закриля Младич.
Въпросната бригада е разположена в казармата "Топчидер", място на произшествието през миналия октомври, при което бяха застреляни двама часови на пост.
Вътрешното военно разследване твърди, че единият от войниците е открил огън по другия след свада, а после се е самоубил.
Упорито обаче се носят слухове, че двамата мъже са били убити вероятно защото са знаели за присъствието в комплекса "Топчидер" на обвиняем от ООН за военни престъпления от висок ранг.
Независимо разследване, поръчано от федералния президент Светозар Марович, влезе в противоречие с версията на военните и насочи вниманието към участие на трети лица.
Случаят, който остава неразрешен, разтърси общественото доверие във военните.
Социологическо проучване на агенция "Стратегически маркетинг" установи, че равнището на доверие е паднало от 57 % през септември 2004 г. на 35 % през ноември.
Директорът на "Стратегически маркетинг" Сърджан Богосавлевич казва, че агенцията е изследвала няколко вероятни причини за резкия спад.
"От всички изследвани хипотези единствената, която изпъква ясно, е тази за казармата "Топчидер" и убийствата", каза той.
Ние дори въведохме няколко отвличащи въпроса - като "смятате ли, че армията е свързана със стария режим, с престъпността и корупцията?" - и всички отговори бяха незначителни като процент в сравнение с този.
Аферата драстично разклати доверието в армията.
В коментар за резултатите от проучването президентът на "Форума за сигурност и демокрация" Нинослав Кръстич заяви, че отговорността лежи върху ръководните фигури.
"Щетата бе нанесена след аферата "Топчидер" и е много трудно да бъде поправена, особено след като хората, които я причиниха, са не само на ръководни постове в армията, но и в министерство на отбраната", каза той.
Кръстич счита, че изясняването на аферата "Топчидер" и установяването на отговорността за случилото се е единственият път към възстановяване на общественото доверие.
Армията ... трябва да направи това и да каже: "Ето, хора, вижте какво се случи в действителност".
Без това доверието няма да бъде върнато.
Задържането на бившия командир от босненско-сръбската армия генерал Ратко Младич ще бъде ясно доказателство за готовността на Югославия да сътрудничи в областта на военните престъпления, заяви генералният секретар на Съвета на Европа Валтер Швимер.
На пресконференция в Страсбург в сряда (29 януари) той припомни, че изпълнението на това условие е задължително за Югославия, преди тя да бъде приета в Съвета.
Следващата седмица Съветът на Европа ще проведе открита дискусия за усилията на Югославия да сътрудничи на трибунала на ООН, добави Швимер.
Съд в Осиек осъди в четвъртък (28 август) осем сърби на различни срокове лишаване от свобода, вариращи между 5 и 8 години за престъпления, извършени по време на войната в периода 1991-1995 година.
Всички обвиняеми бяха съдени в тяхно отсъствие.
Те бяха осъдени за малтретиране и прогонване на лица от несръбски произход от село Луц в източна Хърватия по време на войната.
Според съобщения от петък (25 април) правителството е одобрило споразумение със САЩ за предотвратяване на оръжията за масово унищожаване.
Споразумението предвижда също мерки за разширяване на сътрудничеството във военния и отбранителния сектор.
В други новини, делегация на македонския парламент посети Тирана в петък, за да обсъди съвместните усилия за влизане в ЕС и НАТО.
Групата първо се срещна с председателя на албанския парламент Сервет Пелумби, след това с президента Алфред Моисиу, премиера Фатос Нано и военния министър Пандели Майко.
Македония се надява да превърне своя полигон в Криволак в център за обучение на световно равнище.
Военният полигон в Криволак ще бъде обновен тази година.
Военният полигон в Криволак, Югоизточна Македония, бе предложен за модернизация тази година, като целта на правителството е да го превърне в международен център за обучение, отговарящ на стандартите на НАТО.
Според министъра на отбраната Зоран Коняновски Скопие ще покани войските на държавите, членки на НАТО, да използват полигона.
"Предвид стратегическия ангажимент на Македония към НАТО и членството в ЕС и ангажимента на страната да оказва активен принос към международни мисии, пролича необходимостта от отговарящ на стандартите център за обучение, предназначен за нашите въоръжени сили и въоръжените сили на НАТО", заяви Коняновски на 4 февруари, определяйки проекта като "приоритетен".
Финансова подкрепа за модернизирането на полигона в Криволак са предоставили САЩ, Дания и други страни, допълни той.
Първият етап от модернизацията, който министерството очаква да приключи до октомври, включва изграждането на тренировъчна база за операции в градска среда, зона за парашутни скокове и други въздушни операции, тренировъчна база за учения с ядрени, биологически и химически (ЯБХ) оръжия, комуникационна и информационна система и система за видеонаблюдение.
На полигона ще могат да се обучават военни части с численост до батальон.
За да помогне за провеждането на по-реалистични учения в градска среда, проектът "Криволак" предвижда да бъдат изградени макети на градове, наподобяващи селища в кризисни райони, като Афганистан, Чад и Ирак.
Подробностите за втория етап, който ще започне през 2010 г., ще зависят от нуждите на войските на Македония и страните партньорки, с които се очаква да бъдат подписани договори.
Създателите на проекта очакват да бъдат инсталирани симулатори, компютърно оборудване, навигационни устройства, както и други технологии.
Планираната модернизация не се приема добре от някои местни жители, които изразяват безпокойство във връзка с провеждащите се стрелби.
Представители на военните обаче твърдят, че стрелбището се е намирало в района на съседните населени места още преди това.
Турската полиция арестува в събота (10 януари) още двама полковници и двама лейтенанти като част от разследването на сенчестата групировка "Ергенекон", за която се твърди, че подготвя преврат.
В сряда полицията задържа 40 души по време на голяма операция срещу "Ергенекон".
Разследващите също откриха склад за гранати и амуниции, свързан с групировката "Ергенекон" извън Анкара, съобщиха местните медии в събота.
Общо 86 предполагаеми членове на "Ергенекон" са подсъдими понастоящем.
Турски прокурор започна в петък разследването на петиция по интернет за извинение за убийството на 1,5 милиона арменски цивилни лица от османските турци през 1915-1917, което Армания определя като геноцид.
Разследването бе предприето след оплакване, подадено от няколко жители на Анкара срещу организаторите и подписалите петицията.
Прокурорът проучва дали участниците в петицията са нарушили Член 301, който криминализира "обидата към турската нация".
Демократическата партия на Сърбия (ДПС) на премиера Воислав Кощуница започна кампания в неделя (4 ноември) за рекламиране на концепцията й за военен неутралитет на Сърбия.
Според партията това ще бъде "най-добрият и надежден начин Сърбия да запази държавния си суверенитет, цялост и независимост".
Заместник-председателят на ДПС Милош Алигрудич заяви, че неутралитетът ще направи от Сърбия нещо подобно на Швейцария и Австрия.
ДПС се противопоставя на членството на Сърбия в НАТО, като заявява, че Алиансът е до голяма степен отговорен за настоящата криза в Косово.
В понеделник (15 март) Върховният съд осъди двама бивши хърватски сръбски военнослужещи за военни престъпления, извършени срещу цивилни граждани по време на войната в Хърватия от 1991-1995 г.
Пане Булат беше осъден на 15 години затвор, а Раде Вранешевич получи 12 години за убийството на пет възрастни жени и един мъж в Бански Ковачевац през 1992 г.
Агенция Associated Press цитира думите на премиера Рамуш Харадинай от вторник (8 март), че е подал оставка и ще отпътува за Хага в сряда, за да се изправи пред съда по обвинения във военни престъпления.
"Аз съм един от обвинените", каза той, подсказвайки ,че и други са били обвинени редом с него.
Подробностите от обвинителния кат срещу Харадинай не са публикувани.
Той обаче бе разследван от съда във връзка с ролята му в конфликта в Косово от 1998-1999 г.
Хауърд Такър, ръководител на мисията на трибунала на ООН за военни престъпления в БиХ, каза в сряда, че мисията ще остане в страната поне още три години.
По време на срещи с председателя на председателството на БиХ Иво Миро Йович и с члена на председателството Сюлейман Тихич Хауърд подчерта, че е твърдо решен да изправи пред съда всички, срещу които бъдат повдигнати обвинения.
По време на международна конференция по сигурността в Мюнхен външният министър на БиХ Младен Иванич се срещна с американския министър на отбраната Доналд Ръмсфелд и обсъди въпроси, свързани с бъдещата военна мисия в БиХ.
Иванич заяви пред репортери в неделя (8 февруари), че двамата събеседници са се фокусирали върху планираното прехвърляне на военното командване от НАТО към ЕС.
Новоизбраният надзорник на Бръчко Сюзън Джонсън заяви пред всекидневника от Баня Лука "Независне новине", че нейните приоритети включват организирането на местни избори тази есен, подобряване на сътрудничеството между окръга и автономните области, както и стимулирането на икономическото развитие.
Тя пое поста миналия месец.
Според информация в местните медии, материалите, изпратени от властите в Белград до Съвета на Европа свидетелстват, че бившият генерал от югославската армия Небойша Павкович, генерал Александър Димитриевич и бившият офицер от полицията Обрад Стеванович могат да бъдат обвинени във военни престъпления.
В понеделник (10 февруари) източниците съобщиха, че напускащият поста си югославски президент Воислав Кощуница е изпратил писмо, в което посочва, че тримата са в списъка на издирваните от трибунала за военни престъпления.
По-късно югославският външен министър Горан Свиланович отрече Кощуница да е оповестявал такава информация.
Той обаче потвърди, че белградските власти са изпратили неофициална дипломатическа нота, според която Павкович е бил освободен от задълженията си за спазване на държавни и военни тайни.
Прокурори съобщиха в събота (7 юли), че са били повдигнати обвинения срещу осем души, описани само като действащи и от запаса членове на бившата Югославска народна армия, в извършване на престъпления срещу хърватски цивилни лица и военнопленници в затвора Моринье между октомври 1991 и 1992 г.
Американският помощник-държавен секретар Даниел Фрийд пристигна в Черна гора в неделя.
Той е най-високопоставеният представител на Държавния департамент, който посещава републиката, след обявяването на независимост миналата година.
В понеделник Главният прокурор на ООН за военни престъпления Карла дел Понте се очаква да посети Черна гора, за да участва в разговори с високопоставени държавни служители, преди да се отправи към Босна и Херцеговина и Хърватия.
Новият британски посланик за Македония Робърт Чатъртън Диксън даде висока оценка на напредъка, постигнат в отбранителната реформа.
По време на заседание в понеделник (6 септември) с министъра на отбраната Владо Бучковски Диксън каза, че Великобритания ще оказва в бъдеще подкрепа на процеса на реформите, подчертавайки, че пълното прилагане на Охридските мирни споразумения са ключово политическо изискване за членството на Македония в ЕС и НАТО.
Правителството прие Национална стратегия за интеграция в ЕС.
Документът установява дългосрочните приоритети, свързани с тази цел.
Службата на началника на ГЩ излезе в четвъртък (6 май)с официално изявление, в което критикува законопроекта за образователна реформа, предложен от правителството.
Тя цели премахването на бариерите пред дипломиралите се със средно специално образование, което ще улесни наемането на завършилите религиозни училища кандидати в държавната администрация.
Военните твърдят, че предлаганият законопроект е в разрез с действащото законодателство, ще наруши принципа на единност в образованието, както и че нарушава принципите на светското образование.
Двумесечното международно военно учение приключи в понеделник (21 юни) в Слуни, северозападна Хърватия.
Участниците включват САЩ и осем държави от миротворческа бригада от ЮИЕ - Албания, България, Хърватия, Гърция, Италия, Македония, Румъния и Турция.
Посланикът на САЩ в Загреб Ралф Франк каза, че учението е потвърдило ангажимента на Хърватия да се присъедини активно към колективната отбрана на НАТО.
Също в понеделник Хърватия подписа споразумение с Германия за финансиране на прочистването на мини близо до унгарската граница.
Германия вече е осигурила повече от 4 млн. евро за такива проекти.
Министърът на отбраната Веселин Близнаков потвърди в неделя (4 септември), че модернизациятана българската армия остава главен приоритет на правителството.
Той заяви, че е уверил Генералния секретар на НАТО Яп де Хоп Схефер, който посети София миналата седмица, че ще бъдат осъществени всички необходими реформи.
В други новини се съобщава, че министър-председателят Сергей Станишев е одобрил назначаването на 29 нови заместник-министри в петък.
Според постигнатото споразумение между членовете на новата управляваща коалиция, Българската социалистическа партия ще номинира 35 заместник-министри, НДСВ - 22 и Движението за права и свободи - 14.
Също в петък, Главният секретар на МВР Бойко Борисов съобщи за арестуването на трима българи в Италия по подозрения за източване на пари от банкомати.
Заподозрените са били арестувани, докато са се опитвали да инсталират специално устройство в банкомат в италиански курорт.
Арестите са резултат от продължителното сътрудничество между българските полицейски служби и Европол.
Генерал Харалд Куят, председател на Военния комитет на НАТО, призова военните лидери на Хърватия да продължат с реформите на националните въоръжени сили, ако искат да постигнат членство в Алианса.
Хърватия се надява да се присъедини през 2007 г.
Страната прие програма през 2002 г., която ще съкрати армията от 40 000 военни и цивилни на 27 000.
Съд във Вуковар откри отново процеса срещу десетима сръбски хървати, обвинени, че са прогонили хървати от село Бапска по време на конфликта от 1991-1995 г.
Върховният съд отхвърли присъда за виновност, постановена от по-нискоинстанционен съд и реши да стартира нов процес.
И десетимата обвиняеми се съдят задочно.
Също в понеделник президентът Стипе Месич заяви, че 2 януари е най-вероятната дата за президентски избори, като кампанията ще започне 30 дни по-рано.
Той прогнозира своя победа на първия тур.
Федералното правителство на БиХ реши да намали срока на военната служба за набора от м. април тази година.
Правителството взе това решение на редовното си заседание в Мостар в четвъртък(14 август).
Официалните лица съобщиха, че през изминалите четири месеца е била осигурена достатъчно добра подготовка за новобранците, която позволява тяхното освобождаване 30 дена по рано от предвидения срок.
Решението е взето като мярка за намаляване на разходите поради намаления бюджет за армията.
Братът на излежаващия присъда лидер на Кюрдистанската работническа партия (ПКК) Абдула Ачалан, заяви в интервю за АФП в събота (10 ноември), че хиляди ще загинат в Турция ако на брат му не бъде оказана спешна медицинска помощ.
Осман Очалан заяви, че ПКК разполага с 5000 бойци, които са готови да извършат самоубийствени атентати в турски градове.
Абдула Очалан излежава доживотна присъда в турски затвор за сепаратизъм и предателство.
Междувременно началникът на генералния щаб на турската армия генерал Яшар Буюканът бе цитиран да казва в събота, че армията е завършила подготовката на трансгранична операция срещу ПКК в Северен Ирак и очаква заповеди, за да я осъществи.
В новините също се съобщава, че ПКК е заявила в събота, че е готова да проведе преговори с Турция, които в крайна сметка могат да доведат до примирие.
Партията на демократичното общество предложи в петък районите, населени с кюрди в Югоизточна Турция да получат автономия, а кюрдите да бъдат признати като национално малцинство.
Прокурори са започнали разследване, за да определят дали предложението не нарушава законите на Турция и конституцията.
Върховният съд осъди бивш офицер от армията на Република Сръбска (РС) на 14 години затвор заради военни престъпления, съобщиха медиите в сряда (24 декември).
Съдът осъди Желко Кечман за тормоз, побой и екзекутиране на мюсюлмански цивилни затворници през 1992 г.
Присъдата на Кечман ще включва времето, прекарано в ареста - от май 2007 до октомври 2008 г. - когато е излежавал друга присъда заради измъчване и убийство на трима цивилни лица в Сански Мост в началото на босненския конфликт.
Във вторник (27 октомври) армията съобщи, че е започнала разследване във връзка със съобщенията за съществуващ план в нейните редове за сваляне на управляващата Партия на справедливостта и развитието (ПСР).
Твърденията за заговор се появиха за пръв път през юни, когато вестник "Тараф" съобщи, че се е сдобил с копие на документ, съдържащ подробности за него.
Първоначално началникът на генералния щаб на армията, генерал Илкер Башбуг, отрече информацията, твърдейки, че документът е "фалшифициран" и е "част от клеветническа кампания".
Медиите, политическите партии и асоциациите на юристите оттогава го призовават или да подаде оставка, или да разпусне превратаджийските групировки в редовете на въоръжените сили.
Съдът за военни престъления в БиХ осъди босненския сръбски военновременен командир Новак Джукич на 25 години затвор в петък (12 юни) за участие в клането в Тузла през май 1995 г.
Джукич бе признат за виновен за военни престъпления срещу цивилни лица и за нарушаване на международното право и Женевската конвенция.
Съдът го призна за виновен за това, че е наредил да бъде извършено артилерийско нападение срещу град Тузла в североизточната част на страната, при което са били убити 71 души и са били ранени повече от 150.
По онова време той е бил регионален командир на босненската сръбска армия.
След войната Джукич е повишен в ранг генерал и е назначен за началник на генералния щаб на босненската сръбска армия.
През 2005 г. той се пенсионира и през ноември 2007 г. е задържан по обвинения във военни престъпления в Баня Лука.
Адвокатът на Джукич Небойша Пантич заяви пред репортери, че ще обжалва присъдата.
Трибуналът на ООН в Хага издаде в сряда затворнически присъди срещу двама бивши босненски мюсюлмански военни командири, след като ги призна за виновни във военни престъпления срещу босненски сърби и хървати.
Генерал Енвер Хаджихасанович (вляво) бе осъден на пет години лишаване от свобода, а бившият командир на бригада Амир Кубура - на две години и половина.
Международният наказателен съд за бивша Югославия (МНСБЮ) осъди в сряда (15 март) двама бивши босненски мюсюлмански командири, обвинени във военни престъпления, извършени по време на конфликта от 1992-1995 г. в Босна и Херцеговина (БиХ).
Тричленният съдебен състав с председател съдия Жан-Клод Антонети осъди генерала в оставка Енвер Хаджихасанович на пет години лишаване от свобода, а бившия командир на бригада Амир Кубура - на две години и половина.
Двамата бивши офицери от Армията на БиХ (АБиХ) са сред най-високопоставените босненски мюсюлмани, съдени от Хагския трибунал.
Според изменения общ обвинителен акт от септември 2003 г. те бяха обвинени по седем пункта в нарушаване на законите и обичаите за водене на война заради убийства или жестокото отношение от страна на войниците под тяхно командване към много босненски хървати и сърби, както и за безпричинното унищожаване на градове и села, грабеж на имущество и опустошаване на религиозни светилища.
Всички престъпления, изброени от прокурорите на ООН в документа, са били извършени между януари 1993 г. и 16 март 1994 г.
Хаджихасанович е бил командир на 3-и корпус на АБиХ до 1 ноември 1993 г., когато е повишен в началник-щаб на Върховното командване на АБиХ.
Кубура става началник-щаб на 7-а мюсюлманска планинска бригада към 3-и корпус на АБиХ на 1 януари 1993 г. и през юли същата година е назначен за командир на тази бригада.
Двамата офицери "са знаели или са били длъжни да знаят, че силите на АБиХ под тяхно командване и реален контрол са се готвели да извършат или са извършвали подобни действия ... но не са взели необходимите и основателни мерки, за да предотвратят тези действия или да накажат виновниците за тях", се казва в обвинителния акт.
Прокурорите искаха присъда от 20 години лишаване от свобода за Хаджихасанович, който е на 55 г., и 10 години за Кубура, на 42 г.
В сряда съдиите от МНСБЮ признаха двамата за виновни за това, че не са направили необходимото да предотвратят някои от зверствата или да накажат подчинените си, които са ги извършили, между които и чуждестранни ислямски муджахидини.
Хаджихасанович, който реално е упражнявал контрол над отряда на муджахидините, не е направил необходимото да възпре неговите членове от жестоките побои и психологическия тормоз над босненски хървати и сръбски цивилни граждани от Община Травник, както и от убийството на босненски сърбин през октомври 1993 г. в лагера "Орашац", заяви съдът.
Той го призна за виновен и в това, че не е предотвратил или наказал членове на подчинените му части, които са се отнасяли жестоко с цивилни граждани и военнопленници в пет лагера през 1993 г.
Съдебният състав осъди Кубура за това, че не е предприел нужните и основателни мерки за наказване на членове на подчинените му части, които са ограбили частна или обществена собственост в селата Шушан, Овнак, Брайковичи и Граховчичи през юни 1993 г., и в село Вареш през ноември 1993 г.
Бившите босненски мюсюлмански командири обаче бяха оневинени по най-сериозните обвинения в обвинителния акт, в т. ч. избиването на 23 босненски хървати и една млада жена край село Малине в Община Травник на 8 юни 1993 г.
Според съдебния състав прокурорите не са успели да докажат, че силите на муджахидините са принадлежали официално към АБиХ и че са били "де юре" подчинени на Хаджихасанович и Кубура преди 13 август 1993 г., когато е била създадена и прикрепена към 3-и корпус частта "Ел Муджахед".
Това е първата присъда на МНСБЮ, свързана с участието на чуждестранни мюсюлмански или муджахидински бойци в конфликта от 1992-1995 г. в БиХ.
Присъдите на Хаджихасанович и Кубура ще бъдат намалени с прекараните вече от тях 828 дни в затвора.
Общо 375 членове на незаконната сепаратистка Кюрдска работническа партия (ПКК) са загинали през последните пет месеца в Северен Ирак, съобщиха турските военни в петък (6 март) или по време на турски военни операции или в битки за власт помежду си.
Военните също са получавали разузнавателна информация, сочеща за голямо увеличаване на броя на напусналите ПКК, заяви пред журналисти говорителят на военните генерал Метин Гурак.
Допълнително се съобщава за разбиването на военен хеликоптер, при което са загинали двама лейтенанти в Централна Турция в събота (7 март).
Причината за злополуката все още не е изяснена.
Освен това при бомбена експлозия в бар в град Бешикдузу са били ранени девет души, единият от които - сериозно.
Губернаторът на провинция Трабзон Нури Окутан е изключил терористична връзка, но е отказал да даде повече подробности.
Делегация, водена от заместник-министъра на отбраната на САЩ Дъглас Фейт пристига в София в сряда (10 декември), за да подбере възможни обекти за предислокация на американски военни бази в тази страна.
Делегацията ще направи обиколка на обекти и ще се срещне с официални лица, включител с президента Георги Първанов.
Американците посетиха и Румъния с подобна мисия във вторник.
Дипломати от САЩ и Великобритания призоваха България да демонстрира политическа воля за борба с организираната престъпност.
Заместник-ръководителят на британската дипломатическа мисия в България Лорънс Бройд се присъедини към коментарите направени в тази връзка от американския посланик в България Джеймз Пардю.
Босненски съд осъди в сряда (15 юни) сърбин на шест години затвор за военни престъпления.
Горан Васич бе признат за виновен в жестоко и нечовешко отношение към пленниците в лагера "Недяричи" близо до Сараево през 1992 г.
Ответникът обаче бе оневинен за убийството през 1993 г. на босненския заместник-премиер Хакия Турайлич, който бе прострелян на контролен пункт на ООН по пътя между Сараево и международното летище край града.
От присъдата на Васич ще бъде приспаднато времето, прекарано в ареста.
Специалният съд за военни престъпления в Сърбия поиска от правителството да изиска екстрадицията от Аржентина на мъж, обвинен в убийства на етнически албанци през 1999 г.
Небойша Минич е обвинен в даване на заповед на военизираната си групировка за избиване на две цели семейства в Печ.
През май аржентинските власти арестуваха Минич.
КФОР намали числеността на контингента си от 14 000 на 10 000 души, считано от неделя (31 януари), обяви мироподдържата мисия.
КФОР, в чийто състав влизат военнослужещи от 32 държави, ще продължи да осигурява сигурността и стабилността на всички косовски общини.
Съкращаването е в съответствие с решението на НАТО от юли 2009 г. предвид на подобрената сигурност и укрепването на местните институции.
НАТО изпрати 50 000 военнослужещи в Косово през 1999 г.
Двудневни консултации по прехвърляне на военното командване в БиХ от НАТО към ЕС започват в Сараево в понеделник (4 октомври).
Питър Фейт, специален пратеник на Върховния представител на ЕС по сигурността Хавиер Солана и Робърт Шери, специален пратеник на Генералния секретар на НАТО Яп де Хооп Схефер, ще участват в дискусиите.
Към разговорите ще се присъединят и представители на БиХ, СФОР, делегацията на Европейската комисия и полицейската мисия на ЕС.
Предаването на командването ще се осъществи през декември.
Холандия е обявила в петък, че е готова да изпрати 530 военнослужещи в новата мисия на ЕС.
Бригадният генерал Стивън П. Шук ще встъпи в длъжност като деветия командващ на СФОР по време на церемония в Камп Бутмир във вторник.
Той ще замени генерал-майор Върджил Пакет ІІ, който заемаше този пост през последната година.
Върховният представител Пади Ашдаун каза пред репортери в петък (25 февруари), че страната е готова да проведе самостоятелно съдебни процеси по военните престъпления.
Нов Съвет за военните престъпления трябва да започне работа в Сараево на 9 март, като на церемонията по откриването се очаква да присъства главният прокурор на ООН по военните престъпления Карла дел Понте.
Ашдаун похвали БиХ за това, че е преодоляла "значителен рубеж по пътя на суверенната държавност", но повтори призива си към правителството на Република Сръбска да демонстрира пълно сътрудничество с трибунала.
На официална церемония в четвъртък (1 септември) италианският генерал-лейтенант Джузепе Валото пое командването на КФОР от френския генерал-лейтенант Ив дьо Кермабон.
Ръководителят на ЮНМИК Сьорен Йесен-Петерсен похвали доброто сътрудничество, постигнато от дьо Кермабон, като отбеляза, че частите на КФОР са натрупали увереност в силите си след безредиците през март 2004 г.
В същото време обаче той предупреди, че все още са налице многобройни краткосрочни заплахи за стабилността и призова за още по-високо ниво на готовност.
Началник-щабът на армията на Сърбия и Черна гора Драган Пашкаш бе сред гостите на церемонията.
Това бе първото му посещение в провинцията.
Няколко косовски албански политици бойкотираха церемонията в знак на протест срещу присъствието му.
В понеделник (27 април) министърът на отбраната Ехуд Барак изрази загриженост във връзка със съвместното военно учение между Турция и Сирия по общата им граница.
"Днес ние виждаме съвместно сирийско-турско учение, което, разбира се, е тревожно развитие".
Той обаче добави, че не мисли, че учението ще навреди на военните връзки на Анкара с Израел.
В неделя Анкара съобщи за първото в историята съвместно военно учение със Сирия, в което участват сухопътните сили на двете страни.
Генералният щаб на Турция заяви, че тридневното учение е вододел в отношенията с отдавнашния съперник.
Междувременно в понеделник в пристанищния град Ерегли започна военното учение "Черноморско партньорство 2009", в което участват Турция, Русия, Румъния и Грузия.
То ще завърши на 4 май и има за цел укрепване на сътрудничеството и обучението на войските.
Прокуратурата за военни престъпления съобщи във вторник (6 октомври), че са били повдигнати обвинения срещу петима сръбски граждани за действията им в Медак, Хърватия, през септември 1991 г.
Бившите членове на милициите са обвинени в нехуманно отношение към хърватски полицай.
Те ще останат на свобода в очакване на процеса.
Парламентът започна обсъждането на отбранителната стратегия и стратегията за национална сигурност.
Министърът на отбраната Драган Шутановац, който представи документите, каза, че те са от решаващо значение за защитата на сръбските национални интереси.
Той определи едностранно обявената независимост на Косово като главна заплаха за сигурността.
Правителството реши в петък (13 октомври) да даде гаранции на Трибунала на ООН за военни престъпления за временното освобождаване на Йохан Таркуловски.
Целта е той да бъде върнат в Македония до началото на процеса срещу него най-рано през 2008 г.
Той и бившият министър на вътрешните работи Любе Бошковски са обвинени в извършване на зверства срещу етнически албански цивилни лица по време на полицейска хайка в село Люботен по време на междуетническия конфликт през 2001 г.
Два опита да се осигури временното освобождаване на Бошковски бяха неуспешни.
Върховният представител на ЕС по въпросите на сигурността Хавиер Солана заяви, че сътрудничеството на Белград с трибунала на ООН за военни престъпления остава решаващо за подобряване на отношенията с ЕС.
В сряда (5 март) Солана се срещна с федералния външен министър Горан Свиланович в Брюксел, за да обсъдят перспективите за интегриране в евроатлантическите структури.
Еврокомисарят по въпросите на външната политика Крис Патън също се срещна със Свиланович и повтори позицията на Солана.
Патън ще пътува за Белград в края на следващата седмица, за да продължи дискусиите.
Също в сряда, бившият командир от Армията за освобождение на Косово Фатмир Лимай се изправи пред трибунала в Хага и пледира "невинен" по четири обвинения във военни престъпления и пет обвинения в престъпления срещу човечеството.
Според обвинителния акт, през 1998 г. той е ръководел затворнически лагер, където е имало случаи на малтретиране, жестоко отношение и убийства.
Понастоящем Лимай е депутат в косовския парламент.
Ранко Момич, бивш член на военизираната група "Чакалите", който е заподозрян във военни престъпления срещу косовски цивилни, е бил екстрадиран в Сърбия, съобщи в четвъртък (21 април) вътрешното министерство.
През януари Момич бе арестуван в Черна гора въз основа на заповед за арест, издадена от Белград.
Според обвиненията "Чакалите" са убили поне 44 души в село Чушка през 1999 г.
Според съобщения в сряда (24 октомври) турски военни самолети са нападнали цели отвъд границата с Ирак, включително в кюрдско село край Шираниш Ислам.
Властите в Анкара потвърдиха, че тази седмица са били извършени няколко бомбени нападения и че отряд от 300 души е навлязъл за кратко време в иракска територия, преследвайки партизани от Кюрдската работническа партия (ПКК).
Съгласно съобщенията самолетите са излетели от летището в Диарбекир рано в четвъртък, макар че властите отказаха да кажат дали те са се насочили към иракското въздушно пространство.
В опит да разсее напрежението иракска делегация на високо равнище посети Анкара в четвъртък за обсъждане на мерки, насочени към прекратяване на нападенията на ПКК срещу турски армейски части.
Военните заявиха, че е имало още едно нападение срещу военен пост в провинция Хакари късно в сряда с участието на около 40 бунтовници на ПКК от Ирак.
Турският президент Абдула Гюл каза в четвъртък, че Анкара е решена да сложи край на заплахата от ПКК.
Независимо че зачитаме териториалната цялост и единството на Ирак, Турция започва да губи търпение и няма да търпи използването на иракска земя за целите на терористични дейности.
На своя среща в сряда турският Съвет за национална сигурност реши да наложи икономически санкции срещу организациите, заподозрени във финансиране и подпомагане на ПКК.
Също в сряда официални представители на Европейския парламент призоваха Турция добре да помисли, преди да предприеме военно нахлуване в Северен Ирак.
От друга страна, те подчертаха, че международната общност трябва да подкрепи Турция в усилията й за борба с тероризма.
Адвокатите на осъдените за военни престъпления Миле Мръкшич и Веселин Сливанчанин обжалват присъдите, произнесени преди повече от година, като бившият председател на съда в Хага, съдията Теодор Мерон, ще се произнесе по обжалванията, се казва в изявление, публикувано от Хага в сряда (21 януари).
Мръкшич и Сливанчанин бяха осъдени за престъпления срещу хърватски военнопленници, извършени във фермата Овчара, близо до Вуковар, през ноември 1991 г.
През септември 2007 г. Мръкшич получи присъда от 20 години затвор, а Сливанчанин получи пет години.
Другият обвиняем по делото, Мирослав Радич, беше оправдан.
Бивш босненски сръбски военен, Радмило Вукович, не се призна за виновен по обвиненията във военни престъпления при явяването си пред съда на БиХ във вторник (31 октомври).
Вукович е обвинен, че е изнасилвал и изтезавал босненка в региона на Фоча през юни 1992 г.
Също във вторник Кантоналната прокуратура на Сараево предяви обвинение срещу пенсионирания босненски сръбски полицай Борислав Берян за военни престъпления срещу цивилни граждани от несръбски произход в Община Илиджа.
Твърди се, че престъпленията са извършени през периода 1992-1993 г.
Генералният щаб съобщи в понеделник (9 юни), че ще установи шест временни зони за сигурност в Югоизточна Турция за борба срещу членовете на терористичната Кюрдска работническа партия (ПКК).
Мерките започват да се прилагат от вторник и ще продължат три месеца в ненаселени планински райони на провинциите Сиирт, Шърнак и Хакари в близост до иракската граница, както и в части на провинция Ван, която граничи с Иран.
Междувременно група кюрдски адвокати, работещи в Лондон, обявиха в понеделник, че са завели дело срещу Турция в Европейския съд за правата на човека със седалище в Страсбург.
Те са завели делото от името на селяни, засегнати от турските въздушни удари през миналия октомври и декември.
В понеделник турската полиция обяви проект за обучение на полицейските служители да проявяват повече съчувствие.
Сблъсъците между полицията и демонстранти в Истанбул на 1-ви май доведоха до обвинения срещу полицията за несъразмерно използване на сила.
Съвместно учение между въоръжените сили на Сърбия и Черна гора и КФОР се провежда в четвъртък (7 юли) в община Буяновац, Южна Сърбия.
Целта му е да се подобри сътрудничеството и взаимодействието във военномедицински операции, включително евакуация с хеликоптер на ранени войници.
Македония ще получи 3 млн. СКОПИЕ, Македония - Вашингтон ще предостави на Македония 3 млн. долара помощ от фонда за солидарност на коалицията за Ирак и Афганистан, според съобщение от петък (1 юли) на телевизия A1 ТВ, която цитира изявление на посолството на САЩ в Скопие.
Средствата ще се използват за модернизиране на армейско оборудване и усъвършенстване на военни информационни технологии.
Началникът на генералния щаб на италианските въоръжени сили Джампаоло ди Паола започва в понеделник двудневно посещение в Македония.
Очаква се двустранното сътрудничество и евроатлантическата интеграция да бъдат основни теми на разговорите.
Също в понеделник македонският министър на правосъдието Мери Младеновска-Гьоргиевска трябва да се яви пред трибунала в Хага, за да представи официално правителствените гаранции за бившия министър на вътрешните работи Любе Бошковски и бившия служител на сигурността Йохан Тарчуловски.
Скопие иска те да бъдат освободени под гаранция и да им се разреши да се върнат в Македония до започването на процеса срещу тях.
Двамата са обвинени във военни престъпления, свързани с междуетническия конфликт в Македония през 2001 г.
Сръбските прокурори по военни престъпления работят съвместно с колегите си в Хърватия, за да установят истината за зверствата през 1991 г. в хърватското село Ловаш, където 24 цивилни граждани загинаха, след като бяха заставени от Югославската народна армия да преминат през минно поле.
Хуманитарният правен център иска разследването да обхване бивши офицери от Югославската народна армия, които са носили командна отговорност в района.
На още едно дело за военни престъпления бе даден ход в сръбските национални съдилища.
През октомври прокурорът по военни престъпления на републиката Владимир Вукчевич заведе дело за установяване на отговорността за убийството на хърватски цивилни граждани в с. Ловаш, близо до Илока, през есента на 1991 г.
В изказване пред местни и чужди медии Вукчевич заяви, че службата е събрала информация за онези, които са били в Ловаш по това време, и се опитва да събере свързана с това информация от военноразузнавателните служби, за да открие виновниците за военните престъпления.
Той каза още, че неговата служба е във връзка с хърватската държавна прокуратура и с комисията по военни престъпления към Областния съд във Вуковар, където се провежда повторен задочен процес срещу 17 души, обвинени в геноцид и други престъпления срещу цивилното население в Ловаш.
На 10 октомври 1991 г. членове на Югославската народна армия (ЮНА) от корпуса в Нови Сад, подразделения на местната териториална отбрана и военизираната група "Душан Силни" откриват артилерийски огън срещу хърватското село Ловаш, избивайки 30 души.
След като частите превземат селото, според сведенията те са подложили несръбското му население на малтретиране, включително принудителен труд, изтезания и изнасилвания.
На 18 октомври голяма група жители на Ловаш е заставена да прекоси минно поле, в резултат на което загиват 24 души.
Белградският Център за хуманитарно право отдавна призовава за пълно разследване, твърдейки, че много от виновниците са на свобода и живеят в Сърбия.
Разследването трябва да обхване бивши офицери от ЮНА, които са били на командни длъжности в Ловаш и Товарник, твърдят от центъра.
Един от задочно съдените във Вуковар, Любан Деветак, се яви в Белград, за да отрече личното си участие в престъпленията в Ловаш.
В негово изявление, цитирано от Центъра за хуманитарно право, той казва още, че инцидентът с минното поле е бил организиран от военните след убийството на войник предната нощ.
Според Деветак заповедта за извеждането на хървати и заставянето им да прекосят минното поле вероятно е била издадена от подполковник Димитриевич, комендант на селото по това време.
Негов пряк началник е бил полковник Душан Лончар, по-късно произведен в чин генерал.
Премиерът на БиХ Аднан Терзич отхвърли във вторник (17 февруари) босненско-сръбския кандидат за новосъздадения пост министър на отбраната поради неговото военновременно минало.
Терзич посочи, че назначаването на Бранко Стевич би застрашило шансовете на страната да се присъедини към програмата на НАТО "Партньорство за мир".
Стевич е бил шеф на полицията в Биелина по време на войната в момент, когато районът е бил подложен на етническо прочистване.
Премиерът поиска от Борислав Паравац, сръбският член на тристранното президентство, да номинира други кандидат.
Службата на Пади Ашдаун, Върховен представител на международната общност, приветства това решение.
Също във вторник двама души бяха убити, а трети -ранен след като противопехотна мина се взриви в село Весела в централна БиХ.
Тримата са навлезли в минното поле, останало от войната в периода 1992-1995 г.
Португалският премиер Педро Сантана Лопес заяви в неделя (24 октомври), че правителството му планира да увеличи броя на военнослужещите в Босна и Херцеговина (БиХ) и ще изпрати 300-членен контингент в Косово през следващата година, когато ЕС поеме мироподдържащата мисия от НАТО.
Понастоящем Португалия има 3 изтребителя F-16 в рамките на КФОР, както и 297 военнослужещи в БиХ.
Според Сантана Лопес мисията позволява на страната му да поддържа баланс в подкрепата си за мисии ръководени съответно от НАТО и ЕС.
В сряда (6 декември) руският министър на отбраната Сергей Иванов завърши двудневното си посещение в Гърция.
Той се срещна с много официални лица, с които обсъди военното сътрудничество и ситуацията на Балканите, най-вече Косово.
Междувременно в Белград руският посланик в Сърбия Александър Алексеев каза пред местна радиостанция, че страната му ще използва правото си на вето в Съвета за сигурност на ООН, за да блокира план за бъдещия статут на Косово, ако той не бъде приемлив както за етническото албанско мнозинство, така и за Сърбия.
В отговор на това изказване заместник държавният секретар на САЩ Никълъс Бърнс каза пред репортери в Брюксел, че не вярва Москва да е поставила подобен ултиматум, преди да е представен планът за статута на Косово.
Американският Конгрес и Сенат одобриха военния бюджет; Турция ще получи 1 млрд. ВАШИНГТОН, САЩ - Конгресът и Сенатът одобриха сходни варианти на военния бюджет в четвъртък (3 април), според който Пентагонът получава 60 млрд. долара за войната в Ирак.
В една важна поправка Конгресът подкрепи президента Джордж Буш, като предостави помощ за Турция в размер на 1 млрд. долара.
Законодателите възнамеряват да изгладят различията между Конгреса и Сената и да изпратят окончателния законопроект до 11 април.
В други новини от четвъртък, турският външен министър Абдула Гюл изрази недоволство, че войната оказва отрицателно влияние върху икономиката на страната.
Той обаче допълни, че неговото правителство не е изпратило войски в северен Ирак и ще го направи само в случай на голяма бежанска криза или ако Кюрдската работническа партия използва района за атаки срещу Турция.
Кабинетът и военните се договориха в неделя (8 август) за попълването на ключови постове в армията след обвиненията срещу някои от кандидатите, заподозрени в заговор за сваляне на правителството.
Генерал Ишик Кошанер бе назначен за началник на генералния щаб, а генерал Ердал Джейланоглу е новият командващ на сухопътните войски.
Генерал Хайри Къвръкоглу стана командир на 1-ви армейски корпус на мястото на Хазан Игсъз, който бе призован да даде показания по т.нар. дело "Ергенекон".
Назначенията станаха факт след дълго и тежко заседание на Висшия военен съвет миналата седмица, на което армията и правителството спориха за номинациите.
В петък съд в Истанбул постанови решение, с което анулира 102-те заповеди за арест, издадени миналия месец срещу офицери в оставка и на активна служба, обвинени в заговор за сваляне на правителството.
Сръбската полиция арестуваха четирима членове на паравоенната групировка "Скорпиони" в петък (19 октомври) в Сремска Митровица заради военни престъпления, извършени срещу цивилни лица в Косово по време на конфликта през 1999 г.
Те ще бъдат обвинени за убийството на 14 етнически албански цивилни лица, най-вече жени и деца в Подуево през март 1999 г.
"Скорпиони" са известни като една от най-жестоките групировки по време на Балканските войни.
Широко разпространено видео показва членове на групировката, извършващи екзекуции след клането в Сребреница през 1995 г.
Правителството е поискало трансформирането на военната мисия на ЕС "Конкордия" в мисия с цивилни и съвещателни функции, заяви Кристина Галах,	 говорител на Върховния комисар по сигурността на ЕС Хавиер Солана.
Мандатът на "Конкордия" изтича на 15 декември.
Преди това правителството бе заявило, че ще бъде в състояние да се справи с проблемите на сигурността, но ще се нуждае от ЕС за укрепване на местните многоетнически полицейски сили.
Галах заяви в понеделник (22 септември), че Съветът на външните министри на ЕС вероятно ще вземе решение по отправената молба до края на септември.
Македония обяви в понеделник създаването на оперативен център за предстоящата програма за доброволно събиране на оръжие.
Шестседмичната кампания се открива на 1 ноември.
В понеделник (29 септември) външното министерство съобщи за освобождаването от египетските и суданските въоръжени сили - с помощта на европейски командоси - на румънската гражданка Ирина Оана Калис, която бе отвлечена в Египет преди повече от седмица.
Нейното състояние е добро.
Въоръжени лица заловиха Калис заедно с други европейски туристи и осем египетски граждани в отдалечен граничен район на Египет.
Властите в Египет, Судан, Германия, Италия и Румъния си сътрудничиха за тяхното освобождаване.
Египетското министерство на отбраната съобщи, че египетските и суданските въоръжени сили са убили половината от похитителите.
В понеделник (8 ноември) полицията арестува бившия военновременен държавен служител от Беловар Юре Шимич по подозрения във военни престъпления, извършени срещу военнопленници по време на конфликта от 1991-1995 г.
Прокуратурата заяви, че Шимич е разпоредил убийството на трима военнослужещи от бившата Югославска армия, които са били част от по-голяма група военни офицери, пленени от хърватските сили в казармите в Беловар през септември 1991 г.
Новото правителство в Белград трябва ясно да осъзнава, че отказът от сътрудничество в сферата на военните престъпления ще има съответни последствия, заяви посланикът със специални поръчения по въпросите на военните престъпления Пиер-Ришар Проспер, цитиран от белградското радио Б92 във вторник (16 март).
Той подчерта, че сътрудничеството с Трибунала ще повлияе върху връзките на страната с НАТО, ЕС и САЩ, както и върху международната общност като цяло.
Вие сте все още пред вратата.
"От вас зависи дали ще превъртите ключа", заяви Проспер.
В понеделник (23 октомври) Окръжният съд в Осиек разпореди шестимата обвиняеми, арестувани миналата седмица по подозрения във военни престъпления срещу сърби, да останат в ареста в продължение на един месец, както поискаха прокурорите.
Шестимата заподозрени, чиито имена не се съобщават, са обвинени във връзка с убийството на най-малко четирима души в района на Осиек в края на 1991 г. и началото на 1992 г.
Също в понеделник британски съд съобщи, че на 9 ноември ще се проведе заседание по въпроса за екстрадирането на хърватския сърбин Милан Шпанович.
През 1995 г. хърватски съд го осъди задочно на 20 години затвор за военни престъпления, извършени в Глина през август 1991 г.
Шпанович, който живее в Каршалтън от 15 години, бе арестуван във Великобритания за кражба в магазин по-рано тази година.
При полицейската проверка се е установило, че името му фигурира в списъка на Хърватия на лица, за които е издадена международна заповед за арест.
САЩ не са отправили молба до турското правителство за разширен достъп до турските военни бази, каза помощник държавният секретар на САЩ по военно-политическите въпроси Линкълн Блумфилд в петък (18 юни).
Въпросът бе тема на разговорите във Вашингтон между Блумфилд, заместник-министъра на външните работи на Турция Югур Зиял и заместник-началника на турския генерален щаб на армията генерал Илкер Башбуг.
В други новини, турският премиер Реджеп Тайип Ердоган каза в петък след завръщане от Брюксел, че е разочарован от съдържанието на проектодоклада на ЕС относно достиженията на Турция в изпълнението на критериите за членство в ЕС.
Той обаче изрази отново надеждата си, че ЕС ще започне присъединителните преговори с Турция през март 2005 г.
Също в петък четири малки бомби избухнаха в Истанбул и Измир и раниха леко трима души.
Според полицията целта на бомбите е била по-скоро да се всее паника, отколкото да се предизвикат щети.
Междувременно властите съобщиха за арестуването на четирима заподозрени в участие в терористична група, която има връзки с Ал-Кайда.
В сряда (24 март) президентът Фатмир Сейдиу отбеляза 11-ата годишнина от военната интервенция на НАТО срещу режима на Слободан Милошевич, определяйки датата като една от най-важните в историята на Косово.
Въздушните удари на НАТО продължиха 78 дни и "сложиха край на системните опити за етническо прочистване и геноцид срещу жителите на Косово", каза Сейдиу.
Той похвали също и съпротивата, оказана от разпуснатата "Армия за освобождение на Косово".
Сърбите в Северна Митровица организираха протест по повод на годишнината.
Развявайки сръбски знамена и скандирайки лозунги срещу интервенцията на НАТО и сегашните косовски институции, стотици сърби се събраха близо до моста, разделящ Митровица на доминирана от сърбите северна част и етническа албанска южна част на града.
Британският министър на отбраната Джефри Хун призова във вторник (30 ноември) Сърбия-Черна гора и Хърватия да арестуват и екстрадират лица, заподозрени във военни престъпления, укриващи се на техните територии.
Той сподели, че е провел откровена дискусия с президента на Сърбия-Черна Гора Светозар Марович относно липсата на напредък в издирването на обвиняемите.
В свое изявление сръбският премиер Воислав Кощуница междувременоно заяви във вторник, че Сърбия ще изпълни всички свои международни задължения, но не навлезе в подробности.
По-рано същия ден Хун заяви пред хърватския президент Стипе Месич и министъра на отбраната Берислав Рончевич, че и тяхната страна все още не е изпълнила задълженията си към Трибунала на ООН за военни престъпления.
Според офиса на Месич Хун е казал, че НАТО и ЕС са обезпокоени от отрицателната оценка за сътрудничеството на Хърватия, съдържаща се в неотдавнашния доклад на главния прокурор на Трибунала за военни престъпления Карла дел Понте пред Съвета за сигурност на ООН.
САЩ дават на България 15 млн. СОФИЯ, България - Съединените щати ще предоставят на България 15 млн. долара помощ за проекти, свързани с модернизацията на армията, бе обявено след среща в четвъртък (7 юли) между външния министър Соломон Паси и посланика на САЩ в България Джеймс Пардю.
Пардю похвали приноса на България в операциите в Ирак и Афганистан, както и в мисиите на НАТО в други страни.
Също в четвъртък членовете на Международния олимпийски комитет (МОК) гласуваха за изключването на председателя на Българския олимпийски комитет по обвинения в корупция.
Миналата година Би Би Си излъчи видеоматериал, в който Иван Славков обсъжда възможности за подкупване на членовете на МОК с журналисти, представящи се за поддръжници на кандидатурата на Лондон за Олимпийските игри през 2012 г.
Премиерът Иво Санадер потвърди в понеделник (25 април), че правителството му ще арестува и екстрадира към Трибунала на ООН за военни престъпления генерала от запаса Анте Готовина, ако Готовина се намира в страната.
Санадер обаче повтори, че най-новите разузнавателни данни сочат, че беглецът не е в Хърватия.
Работната група на ЕС по военните престъпления ще заседава за пръв път във вторник в Люксембург.
Тя ще разговаря с главния прокурор на Трибунала на ООН Карла дел Понте, а по-късно и със Санадер.
Досегашният посланик на ОССЕ в Хърватия Петер Семнеби даде висока оценка за положителните промени, настъпили в страната през последните три години.
По време на прощална пресконференция в понеделник Семнеби, чийто мандат изтича в събота, каза, че политическата система в Хърватия е съзряла и е бил отбелязан напредък в повечето области от компетентност на ОССЕ.
Във вторник (27 юни) в тренировъчната база Гашинци в Хърватия завърши десетдневно военно учение с участието на хърватски военни части и членове на американската Национална гвардия от Минесота.
Учението имаше за цел да повиши капацитета на хърватската армия за участие в международни мироподдържащи мисии в съответсвие със стандартите на НАТО.
Също във вторник външният министър Колинда Грабар-Китарович отново изрази очакванията си за получаване на ясен сигнал относно кандидатурата на Хърватия за членство в НАТО по време на срещата на високо равнище на Алианса през ноември в Рига.
Грабар-Китарович направи изказването си в парламента, докато отговаряше на въпроси на депутати.
В окръжния първоинстанционен съд в Бръчко бе даден ход на процеса срещу босненския сърбин Костантин Симонович, обвинен във военни престъпления срещу, извършени срещу несръбски граждани в Бръчко, предадоха местните медии в сряда (22 юни).
Прокурорите в БиХ издадоха официален обвинителен акт срещу него на 13 юни.
Симонович, 43 г., е обвинен в изтезаване и нечовешко отношение към цивилни граждани в лагера "Логор", както и в изнасилването на жена през 1992 г.
Той не се призна за виновен.
Бюрото за изчезнали лица в Република Сръбска обяви в сряда, че е започнало ексхумации на място, считано за масов гроб на сърби от Сараево, убити през войната.
То се намира в село Дариво, недалеч от босненската столица.
В сряда (9 юли) в Охрид започна четиридневна среща на ръководителите на разузнавателните и контраразузнавателните служби на Македония, Албания и Хърватия.
Участниците в срещата обменят опит в борбата срещу тероризма и незаконния трафик на оръжия, стоки и хора.
Те също така обсъждат мерки за предотвратяване на регионалната дестабилизация.
Срещата е в рамките на Адриатическата Харта, подписана от трите страни и САЩ.
В други новини, делегация от Сърбия, начело с зам. премиера Зарко Корач, прекара един ден в Скопие в сряда, за да обсъди проекти в културната и социалната области.
През изминалото десетилетие военните престъпления в Косово не са били смятани за приоритет, заключава ОССЕ в доклад, представен във вторник (15 юни).
Документът призовава за включването в процесите на местните съдии и прокурори и за по-активен ангажимент от страна на компетентните международни власти.
Съдията от ЮЛЕКС Джанфранко Гало отбелязва, че понякога не всички, работещи за ЮНМИК или ЮЛЕКС, са отговаряли на необходимите стандарти.
Друг проблем е, че много професионалисти не остават тук достатъчно дълго.
"Трябва да останеш по-дълго на място, за да бъдеш ефективен", заявява Гало, който е бивш прокурор от ЮНМИК.
В доклада, озаглавен "Процесите за военни престъпления в Косово - оценка след десет години (1999-2009)", ОССЕ заявява, че навременното правораздаване в такива случаи е особено важно, защото то се противопоставя на усещането за безнаказаност.
Този неуспех работи срещу очакванията на обществото и интереса от постигане на справедливост и помирение.
Военните престъпления, поради тяхното естество, тежест и важност за процесите на помирение, не са били разглеждани с необходимото внимание от съдебните институции.
Гръцкият министър на отбраната Янус Папантониу ще се срещне със своите колеги от Албания и Македония Пандели Майко и Владо Бучковски в понеделник (10 ноември) в Кастория, Гърция.
Те ще обсъдят възможностите за засилване на сътрудничеството и мерките за подобряване на стабилността в региона.
По време на срещата Гърция и Албания ще подпишат споразумение за сътрудничество във военното обучение, за съвместни маневри и за обмен на информация в областта на отбраната.
Във вторник (30 юни) съд в БиХ осъди бивш служител на сръбската военна полиция на седем години и половина затвор за убийства и изтезания на цивилни граждани от несръбски произход по време на конфликта от 1992-1995 г.
По-рано обвиняемият Раде Веселинович се призна за виновен в убийството на един цивилен в сараевското предградие Хаджич през юни 1992 г., а съдът реши, че Веселинович е участвал и в незаконното задържане на цивилни граждани от несръбски произход в Хаджич и съседни населени места, преди те да бъдат официално задържани, бити и измъчвани, се добавя по-нататък в изявлението.
Момир Николич е най-високопоставеният офицер от босненско-сръбската армия, притежаващ "вътрешна" информация, който дава показания за клането в Сребреница, считано за най-жестокото зверство в Европа след Втората световна война.
Бивш капитан от босненско-сръбската армия заяви пред Трибунала на ООН за военни престъпления, че поголовните екзекуции през 1995 година на над 7,500 момчета и мъже от босненско-мюсюлмански произход в Сребреница са били част от предумишлен план.
Момир Николич даде показания в понеделник (22 септември) по време на процеса срещу полковник Видое Благоевич.
Заедно с подполковник Драган Йокич, Благоевич ще отговаря по обвинения в геноцид, съучастие в престъпления срещу човечеството и нарушения на законите и обичаите за водене на война.
Николич бе първоначално обвинен заедно с тях по пункта геноцид.
След споразумение за смекчаване на наказанието с прокурорите на ООН през май обаче той се призна за виновен по един пункт от обвинението за престъпление срещу човечеството за извършени преследвания по време на войната от 1992-1995 година в Босна и Херцеговина (БиХ).
В замяна на това прокурорите оттеглиха останалите обвинения.
Николич е най-високопоставеният офицер от босненско-сръбската армия, притежаващ "вътрешна информация", който дава показания за клането в Сребреница, считано за най-жестокото зверство в Европа след края на Втората световна война.
Около 30,000 босненски мюсюлмани потърсиха убежище в обявената от ООН зона за сигурност в Сребреница.
След неколкодневна офанзива босненско-сръбските сили превзеха анклава на 11 юли 1995 година.
През следващите няколко дни около 7,500 момчета и мъже мюсюлмани на възраст между 16 и 60 години са били отделени от техните семейства и откарани с автобуси и камиони до местата на екзекуциите.
Давайки показания под клетва, Николич призна, че е наблюдавал действията на войските.
Той също така възпроизведе отдадените му заповеди в деня след падането на Сребреница.
По време на събитията Николич е бил помощник-командир по сигурността и разузнаването на бригадата "Братунац" под командването на Благоевич.
Чисто и просто, позицията бе всички цивилни да бъдат евакуирани, а мъжете - отделени, арестувани и избити", заяви Николич пред съда, допълвайки, че е получил инструкции да "координира силите, които ще бъдат ангажирани в операцията по отделянето, временното задържане и последвалото избиване на тези хора.
Определяйки ситуацията като "ужасяваща", Николич каза относно бежанците: "Те изглеждаха зле".
Имаше болни мъже, деца и възрастни хора.
Бяха изплашени.
Той също така призна, че е бил свидетел на " безброй случаи на насилие и малтретиране".
Показанията на Николич могат да се окажат от решаваща полза за аргументите на прокурорите по отношение на зверствата в Сребреница.
Бившият югославски президент Слободан Милошевич и босненско-сръбските лидери Радован Караджич и Ратко Младич са обект на обвинения в геноцид за предполагаемата им роля в масовите убийства.
Хвърляйки светлина върху ролята на Младич, Николич каза, че е попитал Младич какво ще стане със затворниците.
Безмълвно, но красноречиво генералът направи жест с ръка, показвайки, че операцията за тяхното унищожение трябва да започне, каза Николич.
Специален съд за военните престъпления трябва да започне работа в сряда (9 март).
Той ще наеме пет екипа прокурори, които ще поемат дела от трибунала на ООН за военните престъпления заедно с местните съдилища.
В други новини, от ЮФОР съобщиха в петък, че кампанията по събиране на оръжията е минала успешно.
Войници от ЕС посетиха домове в Сараево през последните две седмици, призовавайки обитателите да предадат незаконните оръжия.
В резултат бяха събрани хиляди гранати, малокалибрени оръжия, гранатомети, антитанкови ракети и муниции.
Вътрешният министър Ивица Дачич потвърди в понеделник (8 ноември), че бившият началник на военното разузнаване Ацо Томич е разследван за подпомагане на босненския сръбски военен командир Ратко Младич да избегне арест.
Всекидневникът "Блиц" съобщи, че Томич е разследван по подозрения в оказване на съдействие за укриването на Младич в две военни поделения в Сърбия през 2006 г.
Младич се укрива от 1995 г., малко след като Трибуналът на ООН за военни престъпления го обвини в геноцид, военни престъпления и престъпления срещу човечеството във връзка с босненския конфликт от 1992-1995 г.
Прокурорите на трибунала на ООН са отправили искане към съдебната камара да разшири обвинителния акт срещу Расим Делич, бивш командир на босненската армия на БиХ.
Говорител на трибунала за Сараево Матияш Хелман заяви в петък (28 април), че прокурорите искат от Делич да бъде потърсена допълнителна отговорност и за военните престъпления, извършени срещу хървати в Грабовица, Уздол и Бугойно.
Той трябва да носи пряка отговорност, а не само що се отнася до командването и организацията, за извършените престъпления от муджахидинската групировка "Ел Муджахид" през 1995 г.
Адвокатите на Делич твърдят, че прокурорите не са дали обяснение защо допълнителните обвинения не са били предявени първоначално.
Във вторник (7 ноември) КФОР започна военно обучение за проверка на оперативните възможности на частите.
Двудневното учение цели повишаване на възможностите за операции за бързо реагиране в цялата провинция.
В понеделник (5 юли) прокуратурата повдигна обвинения срещу бивш босненски сръбски войник за престъпления срещу човечеството, извършени в Сребреница през 1995 г.
Според обвинението Марко Бошкич е взел участие в преследвания на цивилни бошнаци по политически, национални, етнически, културни и религиозни причини в периода между 10 юли и 1 ноември 1995 г.
Американските власти депортираха Бошкич в БиХ в края на април.
Той е емигрирал в Съединените щати след края на конфликта, но не е декларирал, че е служил в босненската сръбска армия.
През 2006 г. той беше осъден за измама, свързана със законите за имиграция.
Ново споразумение, подписано между хърватски и сръбски прокурори, е поредният сигнал за нормализиране на отношенията.
"Ще премахнем бариерите и границите за всички, които бягат от правосъдието и закона и които са извършили военни престъпления", заяви сръбският прокурор за военни престъпления Владимир Вукчевич.
Хърватия и Сърбия официално се договориха да си сътрудничат в изправянето на военнопрестъпниците пред правосъдието.
След две години съвместна работа по определени дела прокурори от двете страни се срещнаха неотдавна в Загреб, за да подпишат споразумение, целящо преодоляване на пречките пред сътрудничеството.
Ходът е поредният сигнал за нормализиране на отношенията.
Законът и в двете страни забранява на властите да предават свои граждани на друга страна.
Невъзможно е и прехвърлянето на дело за военни престъпления на друга страна.
Поради тези ограничения бе необходимо да се намери друг начин за засилване на сътрудничеството.
Според новото споразумение всяка от страните ще известява другата в срок от 30 дни в случай че издирван обвиняем във военни престъпления се намира на нейна територия.
Съответните главни прокурори ще се уведомяват един друг в срок от три месеца за получаване на информация по дело за военни престъпления.
"Ние ще вземем предвид факта, че във всяка от страните са били извършени военни престъпления, и онези, които са ги извършили, живеят в другата страна, където не са извършили военни престъпления, като по този начин избягват правосъдието", заяви хърватският прокурор Младен Баич.
Сигурни сме, че и двете страни ще предоставят онези дела, за които разполагат с достатъчно материали за съдебен процес, за разглеждане в някоя от двете страни.
Подписването на споразумението е резултат от установяването на доверие между институциите на страните, каза сръбският прокурор за военни престъпления Владимир Вукчевич.
"По този начин ще премахнем барирерите и границите за всички, които бягат от правосъдието и закона и които са извършили военно престъпление", каза той.
Това, което досега бе немислимо, сега се превръща в редовна практика.
Хърватският и сръбският главен прокурор вече са си сътрудничили тясно по няколко дела, включително по делата за Овчара и Осиек.
По първото дело ответниците са съдени в Сърбия за избиването на стотици хървати и други лица от несръбски произход край Вуковар през ноември 1991 г.
По второто дело няколко души - включително изтъкнатият политик Бранимир Главаш - се разследват в Хърватия по подозрения в изтезания и убийства на сърби в Осиек, също през 1991 г.
Бившият премиер Рамуш Харадинай, който също ръководеше и вече несъществуващата Косовска освободителна армия, се е срещнал с ръководителя на ЮНМИК Йоахим Рюкер, настоящият премиер Агим Чеку и президента Фатмир Сейдиу в петък (23 февруари), преди завръщането си в Хага за началото на процеса срещу него.
Харадинай бе освободен временно от затвора в Хага през юни 2005 г. след гаранции, дадени от ЮНМИК и от правителството на Косово.
Той е обвинен в престъпления срещу сръбски цивилни лица по време на конфликта в Косово.
По-късно в петък сръбският президент Борис Тадич разкритикува Рюкер за срещата му с обвинения във военни престъпления и заяви, че ще се постарае да бъде сложен край на подобна практика.
Трибуналът на ООН официално закри във вторник (14 март) делото срещу Слободан Милошевич след смъртта на бившия югославски президент в събота.
Процесът продължи четири години и включваше над 60 обвинения във военни престъпления и престъпления срещу човечеството.
Синът на Милошевич Марко отиде в Холандия, за да прибере тялото.
Той бе казал, че ще поиска от властите в Москва да разрешат баща му да бъде "временно погребан" в руската столица, където Марко живее с майка си, след като Сърбия издаде заповед за арестуването й по обвинения в корупция и злоупотреба със служебно положение.
Във вторник обаче Белградският окръжен съд реши да анулира заповедта за арест срещу вдовицата на Милошевич, Миряна Маркович, с което й позволи да се върне в Сърбия, за да присъства на погребението на съпруга си, ако то се състои в страната.
Обвинителният акт за корупция и злоупотреба със служебно положение обаче остава в сила.
Запитан за Милошевич, бившият американски дипломат Ричард Холбрук каза пред БиБиСи в понеделник, че не е останал с впечатление за твърди убеждения по време на преговорите през 90-те години.
"Нямаше сериозно идеологическо съдържание в убежденията му и дори не смятам, че той беше убеден, сериозен сръбски националист", каза Холбрук.
Министерството на отбраната и генералният щаб на македонската армия откриха процедура в сряда (1 октомври) за сформиране на част за специални операции.
Говорителят на Министерство на отбраната Мариян Гюровски заяви, че тя ще се състои от 1 000 професионални войници, които ще подпомагат полицията и ще участват в мироопазващите мисии на НАТО.
Турски експерти също ще вземат участие с цел осигуряване на пълна съвместимост с НАТО.
Напускащият поста генерален секретар на НАТО лорд Джордж Робъртсън е на прощална визита в Скопие в четвъртък.
Той ще се срещне с президента Борис Трайковски, членове на кабинета и лидери на основните политически сили в Македония.
Също в четвъртък според ново проучване на общественото мнение 60 % от хората са недоволни от работата на правителството на премиера Бранко Цървенковски.
Според изследването, проведено през септември от американския Международен републикански институт, положителният рейтинг е спаднал с 20 пункта от юни насам.
Подразделение за бързо реагиране на армията ще стане напълно професионално до края на годината, съгласно плановете за модернизиране на въоръжените сили, обяви в събота (1 юли) министърът на отбраната Фатмир Мейдиу.
Той разговаря с репортери по време на посещението си в базата "Зал-Хер" край Тирана, където е разположен батальонът за бързо реагиране на 2-а бригада.
Той отбеляза, че през януари професионалните военни са съставлявали едва 6,5 % от частта, докато през юни те са достигнали 65 %.
Офицер от армията бе сериозно ранен по време на нови сблъсъци между турските сили за сигурност и терористичната организация Кюрдистанска работническа партия (ПКК) в неделя (20 август).
Местните власти съобщиха, че сблъсъците са избухнали, когато армейски патрул е попаднал на бойци от ПКК в планинския югоизточен район Нусайбин в провинция Мардин.
Властите на провинция Сирнак съобщиха в петък, че 70-годишен мъж е загинал в инцидент с противопехотна мина в района на Горумлу предишната вечер.
Смята се, че мината, върху която е стъпил мъжът, е била поставена от ПКК.
Хърватия и САЩ ще проведат десет съвместни военни учения през 2004 г.
Ежедневникът ХИНА съобщи в четвъртък (11 март), че Хърватия и Съединените щати ще проведат десет съвместни военни учения през тази година.
Като се позовава на решение на парламента, ХИНА съобщава, че най-голямото военно учение ще се проведе през октомври в областта Слун и в Адриатическо море, в близост до централната част на Далмация.
Хърватските въоръжени сили ще участват и в многостранни военни учения извън Хърватия, включително едно учение в Балтика между 15 юни и 30 юни и едно в албанската част на Адриатика през август.
По думите на генерал.майор Рамиз Дрекович, заместник-командващ на Федералната армия, въоръжените сили на Федерацията БиХ ще съкратят част от подготовката, поради недостига на средства.
В сряда (13 август) в интервю за пресата Дрекович твърдо се изказа, че съкращаването няма да се отрази върху боеготовността.
Също така той потвърди, чи проблемите, свързани с задлъжнялостите водят до ограничаване на използването на ел. енергия, прекъсване на телефонни линии и временно спиране снабдяването с вода на няколко поделения.
"Качеството на храната за войниците страда, поради недостиг на финансови средства",- добави той.
Съдебният процес срещу сръбския генерал Властимир Джорджевич, обвинен във военни престъпления срещу етнически албанци в Косово през 1999 г., е насрочен да започне във вторник (27 януари), съобщават медиите.
През 1999 г. Джорджевич е бил заместник-министър на вътрешните работи на Сърбия и шеф на Държавната агенция за сигурност.
Той е обвинен в съучасттие в убийството, преследването, депортирането и насилственото разселване на албански цивилни лица.
При един инцидент 44 членове на етническо албанско семейство са били убити през март 1999 г. от сръбските сили, като някои от тях са били под командването на Джорджевич.
Предлаганият нов закон ще учреди съд за престъпленията, извършени по време на конфликтите в Хърватска, Босна и Херцеговина и Косово през 90-те години.
Съд за военните престъпления ще бъде учреден в Сърбия най-рано през септември, ако парламентът одобри новия проект на закон, предложен от правителството в сряда (4 юни).
Правителството призова парламента да одобри закона, като заяви, че той ще подобри сътрудничеството с Трибунала на ООН за военните престъпления и ще позволи обвиняемите да бъдат съдени в Сърбия.
Съдът ще може да гледа делата, свързани с конфликтите в Хърватска, Босна и Херцеговина и Косово през 90-те години.
Специална полицейска част, отговаряща за откриването и арестуването на заподозрените за военни престъпления, ще подпомага дейността на институцията.
Законът предвижда създаването на прокуратура за военните престъпления в Белград.
По време на посещението си в сръбската столица миналия месец главният прокурор за военните престъпления Карла дел Понте заяви, че Трибуналът в Хага е готов да прехвърли някои от по-маловажните дела в Сърбия, след като бъдат приети необходимите закони.
Тя нарече стъпката "важна за помирението".
Дел Понте донесе осем кашона с документи за убийствата във Вуковар през 1991 г. и обеща да изпрати още.
Случаят във Вуковар може да стане първа точка в дневния ред на новия съд, съобщи АП.
В края на май сръбската полиция задържа 23 души, заподозрени за участие в убийствата на над 200 хървати и граждани от несръбски произход в този източнохърватски град.
Правителството съобщи за предлагания закон един ден, след като прокурорът на ООН Джефри Найс критикува властите за това, че не са осигурили достъп до документи от изключителна важност за процеса срещу бившия югославски президент Слободан Милошевич.
От стотиците поискани документи само няколко в действителност бяха изпратени в Хага, каза Найс.
Сръбските власти отхвърлиха обвиненията, като заявиха, че Белград е изиграл главната роля за предаването на Милошевич на Хага преди всичко.
Междувременно една голяма правозащитна организация призова САЩ да обвърже помощта за Сърбия с нейния напредък в тази област.
В други новини, властите в Белград съобщиха в сряда, че бившият шеф на сръбската държавна сигурност Йовица Станишич ще бъде предаден на Хага до края на тази седмица.
Станишич и неговият колега Франко Симатович бяха обвинени в етническо прочистване от Трибунала на ООН на 1 май.
Станишич, чието предаване бе забавено поради здравословни причини, ще бъде третият обвиняем, изпратен в Хага за един месец.
Симатович бе предаден миналата седмица.
Прокурор обвини в четвъртък (31 юли) осем бивши югославски войници във военни престъпления заради убийството на етнически албански граждани по време на въздушните удари на НАТО срещу Югославия през 1999 г.
В обвинителния акт се казва, че осемте войници са извършили военни престъпления, като са убили 23 етнически албанци, които са влезли в Черна гора от Косово.
"Съюзническо действие-2003 " започна в неделя (9 ноември) с участието на 34 страни: 17 държави членки на НАТО и 17 членки на Програмата "Партньорство за мир".
Симулационното учение в Турския културен център за командване на военните академии ще продължи до 18 ноември и ще се съсредоточи върху концепцията за сили за съвместни операции и върху съответно обучение за тях.
Държавният министър Курсат Тюзмен заяви в неделя, че Турция планира да въведе най-съвременна система за митнически контрол.
Очаква се тази система да улесни легалната търговия и трансграничното сътрудничество и същевременно борбата срещу нелегалния трафик на хора, оръжия, наркотици и други забранени вещества.
Президентът на Македония Борис Трайковски завърши в събота (19 юли) тридневното си посещение, по време на което е изразил надежда, че неговата страна ще следва Хърватия в прилагането на военните реформи, необходими за изпълнение на стандартите на НАТО.
След срещата си с Трайковски министърът на отбраната Желка Антунович похвали усилията на Македония за ускоряване на евроатлантическата интеграция.
Хърватският президент Стипе Месич даде висока оценка на двустранните отношения и заяви, че няма нерешени въпроси между Македония и Хърватия.
От вторник (17 май) Охрид ще бъде домакин на двудневно заседание на военните министри и на шефовете на ГЩ на Албания, България и Македония.
Разговорите ще се фокусират върху регионалното военно сътрудничество, както и върху кандидатурите на Албания и Македония за присъединяване към НАТО.
България е вече член на Алианса.
Третата годишна конференция на централните банки от балканските страни започва в понеделник в българския курорт "Св. Св. Константин и Елена".
Участниците ще обсъдят икономическотто планиране и прогнозиране.
Бившият босненски сръбски политически лидер Радован Караджич, който оглавява списъка на най-издирваните обвиняеми във военни престъпления на трибунала на ООН, е бил забелязан в бивш военен щаб в Република Сръбска през юни, според доклад на босненското сръбско правителство.
В него се казва, че укриващият обвиняем е успял да избяга преди пристигането на чуждестранните военни части.
В понеделник хърватският върховен съд потвърди решението на съд от по-ниска инстанция по делото срещу осем бивши военни полицаи, осъдени за военни престъпления срещу етнически сърби.
Хърватският върховен съд потвърди решението на съд от по-ниска инстанция по делото "Лора".
Хърватският върховен съд съобщи в понеделник (5 март) решението си да потвърди присъдата, издадена от съд от по-ниска инстанция срещу осем бивши военни полицаи, осъдени за военни престъпления срещу сърби в лагера "Лора" близо до южния крайбрежен град Сплит през 1992 г.
В края на повторния процес през март 2006 г. Окръжният съд в Сплит осъди осемте обвиняеми - Томислав Дуич, който е отговарял за затвора по време на събитията, и пазачите Тончи Въркич, Давор Банич, Миленко Баич, Йосип Бикич, Емилио Бунгур, Анте Гудич и Анджелко Ботич - на затвор от шест до осем години.
Бившите полицаи бяха осъдени за изтезания и побои над цивилни сърби, затворени в лагера, както и за убийството на двама затворници и за нанасяне на сериозни наранявания на други двама.
В съобщенията за решението на Върховния съд, което е взето около месец преди оповестяването му в понеделник, се посочва, че апелативната жалба на защитата, включваща искания мъжете да бъдат освободени или делото да се преразгледа, е била отхвърлена.
Първият процес срещу осемте обвиняеми в Окръжния съд в Сплит завърши през ноември 2002 г. с оправдателна присъда.
Защитници на човешките права остро критикуваха процеса, твърдейки, че той е бил пълен с противоречия, предубеденост, нарушения в работата с веществените доказателства и тормоз на свидетели.
Някои от оцелелите след зверствата, извършени в "Лора", отказаха да дадат показания, защото се страхуваха за личната си безопасност.
Към края на 2004 г. Върховният съд върна делото на първоинстанционния съд, тъй като първият процес е бил пристрастен и "опорочен от сериозни нарушения на наказателната процедура, както и неверни и непълни факти".
Повторният процес, поверен на различен съдебен състав, започна през септември следващата година.
Само трима от обвиняемите бяха в ареста в началото на повторния процес, а четвъртият се предаде месец по-късно.
Останалите, сред които и Дуич, бяха съдени задочно.
Те се укриват след оправдателната присъда от 2002 г.
Когато произнесе присъдата миналата година, Окръжният съд в Сплит реши времето, което задържаните са прекарали в ареста, да се приспадне от присъдата.
Той прие също като смекчаващи вината обстоятелства факта, че обвиняемите са участвали в отбраната на страната по време на конфликта от 1991-1995 г. и са семейни мъже с малки деца, съобщи в понеделник хърватската информационна агенция ХИНА.
Предвид сериозността на обвиненията и развитието на първия процес делото "Лора" се смяташе за проверка на способността на хърватската съдебна система да води процеси за военни престъпления.
Според ХИНА петима от обвиняемите по делото "Лора", включително Дуич, все още са обект на разследване по обвинения в нехуманно отношение към близо 30 сръбски военнопленници в лагера през 1992 г.
Трима от военноплениците са починали в резултат от тези действия.
В четвъртък (2 януари) правителството обяви поредица от мерки с цел увеличаване числеността на професионалната армия.
Общо 25 000 военни ще бъдат наети до 2005 г., което ще доведе до нарастване броя на професионалните войници до 50 процента от цялата армия.
Правителството възнамерява също така да намали срока на задължителната военна служба на 12 месеца в армията, 14 месеца във военноморския флот и 15 месеца във военновъздушните сили.
Атина ще преразгледа военните си приоритети с оглед повишаване ефективността на армията и нейната модернизация във връзка с нарастващата терористична заплаха в глобален мащаб.
Бригаден генерал Максим Малай бе назначен за началник на Генералния щаб на армията на Албания в петък (25 юли).
Той бе назначен на мястото на генерал Луан Ходжа, който бе освободен на 16 юни след серията от смъртоносни експлозии през март в склада за боеприпаси в Гердеч, при които загинаха 26 души и повече от 300 бяха ранени.
Армиите в БиХ: От демилитаризация през 1995 г. до обединяване през 2003 г.
През 1995 г. войските на НАТО дойдоха в Босна и Херцеговина (БиХ), за да помогнат за стабилизирането на страната и да демилитаризират бившите воюващи фракции.
В изпълнение на Дейтънското мирно споразумение бе създадена Съвместна военна комисия, отговаряща за демилитаризацията на армиите на БиХ.
Днес, почти осем години по-късно, ръководителите на армиите се срещнаха в Кемп Батмир в Сараево, за да обсъдят въпроса за обединението им.
Централна точка в дневния ред на 40-то заседание на Съвместната военна комисия, проведено в края на миналия месец, бе приемането на всеобхватен план за действия за поставянето на армиите на БиХ под единно командване.
По време на посещение по-рано тази година генералният секретар на НАТО Джордж Робъртсън заяви, че преструктурирането на въоръжените сили трябва да приключи до края на 2003 г.
Наличието на една армия с единно командване и едно министерство на отбраната е от съществено значение за приемането на БиХ в програмата на НАТО Партньорство за мир (ПМ), каза той.
В историческата среща взеха участие командващият СФОР генерал-лейтенант Уилям Уорд, командващият армията на Федерация БиХ (ФБиХ) Атиф Дудакович, зам.-командващият армията на ФБиХ Ивица Зеко, началникът на ГЩ на армията на Република Сръбска (РС) Цветко Савич и генералният секретар на Постоянния комитет по военните въпроси Степан Покърня.
Армиите на ФБиХ и на РС подготвиха планове за реорганизация за връчване на Уорд.
СФОР посочи напредъка в съкращаването на персонала и необходимостта от по-нататъшни съкращения, но не оказа натиск върху двете общности да приемат някакъв специален пакет от препоръки.
На военните лидери бе предоставена възможността самостоятелно да представят своите планове и да съгласуват решение.
Командирите успяха да се споразумеят за обща военна доктрина, включваща създаването на щаб-квартира на въоръжените сили.
Новата структура ще се състои от седем отдела: разузнаване и безопасност, личен състав, служба за подготовка, стратегия, материално-техническо снабдяване, финансови въпроси и гражданско-военни въпроси.
Федералните институции, като президентството на БиХ, ще изпълняват ролята на цивилно командване.
Генералният секретар ще бъде член на съвета на министрите на БиХ, а освен това ще се създаде изпълнителен орган, който да провежда инструкциите на президентството.
Представителите на армиите на двете общности изразиха твърдото си намерение да осъществят тези реформи.
Срещата потвърди решимостта на страната да се присъедини към програмата ПМ и да приеме мерки за по-нататъшната европейска интеграция.
Участниците вярват, че БиХ е по-близо от всякога до членството й в ПМ.
Съпругата на заподозрения във военни престъпления босненец Драгомир Абазович стреля по войници на ЕС, които бяха дошли да арестуват съпруга й, преди тя самата да бъде застреляна, съобщи в петък (6 януари) говорител на ЕС.
Според него Рада Абазович открила огън по командира на частта на ЕУФОР с пушка АК-47, като в някакъв момент подала оръжието на 11-годишния си син Драголюб, който стрелял по войниците, докато тя търсела повече муниции.
Двамата изпразнили около четири пълнители с муниции, преди войниците да отвърнат на огъня, да убият съпругата и да ранят сина.
Съпругът, който се прострелял в главата, след като бил обграден от войниците, в момента се намира в стабилно състояние в Медицинския университетски център в Сараево.
Той бе обвинен от съд в Сараево в извършването на военни престъпления по време на босненския конфликт през 1992-1995 г.
Четирима войници загинаха в понеделник (10 април), когато турски военен хеликоптер падна върху завод за стомана в северозападния град Узунчифтлик.
Ранени са двама работници от завода.
Причината за катастрофата се разследва.
Местни медии съобщиха, че неизбухнала бомба е била открита в микробус в Истанбул в понеделник.
Явно бомбата е била предназначена за съдебни служители, тъй като маршрутката е превозвала съдии и прокурори до работните им места.
Също в понеделник един турски войник е бил убит, а друг ранен от избухнала мина в Силван, близо до главния град на Диарбекир.
Инцидентът става в обстановка на нарастване на проявите на насилие и атаки от страна на членове на Кюрдската работническа партия и друга терористическа групировка, "Ястреби за свободата на Кюрдистан".
Бившият ръководител на тайната полиция на Сърбия от времето на режима на Слободан Милошевич, Радомир Маркович, каза във вторник (13 януари), че не е знаел нищо за масовите убийства на албанци през 1999 г. в косовското село Сува Река.
Маркович даде показания в качеството си на свидетел в процеса в Белград за военни престъпления, извършени при клането в Сува река.
Той вече е осъден на 40 години затвор за участието си в опита за убийство през октомври 1999 г. на един от политическите противници на Милошевич, бившия външен министър Вук Драшкович.
Общо осем души са подсъдими за тяхното предполагаемо пряко участие в клането в Сува Река, при което бяха убити 48 души.
Процесът срещу бившия командващ на босненско-мюсюлманската армия започна в Хага в понеделник (31 януари).
Педесет и тригодишният Сефер Халилович е обвинен във връзка с убийствата на 62-ма цивилни от босненско-хърватски произход и един военнопленник по време на операция през 1993 г.
Според прокурори, само в Габровица войниците под комадването на Халилович са причинили смъртта на 33-ма души, повечето от които жени и деца.
В обвинителния акт се казва, че генералът не е прекратил убийствата и никога не е наказвал виновниците за тях.
Халилович се предаде на Трибунала за военни престъпления, когато бе обвинен през 2001 г.
Трибуналът на ООН осъди югославския генерал Павле Стругар по два от шестте пункта на обвинението във военни престъпления във връзка с бомбардировките на Дубровник през декември 1991 г.
Той бе осъден на осем години лишаване от свобода.
Националният съвет на Сърбия и Черна гора за сътрудничество с трибунала на ООН за военни престъпления ще бъде свикан идната седмица - отново без черногорски представители, заяви председателят на съвета Расим Ляич.
Той добави, че съветът трябва да изпълни задълженията си до 23 ноември, когато се очаква главният прокурор на Хагския трибунал, Карла дел Понте, да изнесе своя доклад пред Съвета за сигурност на ООН.
Следващата седмица съветът за сътрудничество ще разисква исканията на семейства на обвиняеми за помощ, както и усилията да бъдат освободени още свидетели от задължението да пазят национални и военни тайни.
Черногорски официални лица заявиха, че бойкотът им ще продължи, докато Сърбия не започне да оказва пълно съдействие на трибунала.
Междувременно трибуналът обяви в сряда, че адвокатите на Слободан Милошевич са подали искане да бъдат освободени от процеса.
Стивън Кей и Джилиън Хигинс, които бяха назначени през септември да представляват ответника, приведоха като довод в писмо до съдиите невъзможността да изпълняват своите задължения, защото Милошевич отказвал да им съдейства.
Те се оплакаха също така, че призованите от тях свидетели отказват да свидетелстват в съда.
В сряда (27 август) съд в Норвегия започна заседания по делото срещу босненския мюсюлманин Мирсад Репак, който е обвинен във военни престъпления.
Репак, който е бивш член на хърватските сили за отбрана, според обвиненията е извършил престъпления срещу човечеството, военни престъпления, изнасилвания, задържане в плен и изтезания срещу 18 сръбски цивилни лица в пленнически лагер в Дретел, Южна Босна, в периода между май и октомври 1992 г.
Подсъдимият заяви, че е невинен, като каза, че само е изпълнявал заповеди.
Местните медии съобщават, че Службата на главния секретар на Съвета по национална сигурност Тунджер Калъч е изпратила доклад в понеделник ( 19 май) до премиера Реджеп Тайип Ердоган , в който се излагат някои от възраженията на военните по предложенията за реформи, свързани с присъединяването към ЕС.
Твърди се, че военните се противопоставят срещу промените в Закона за борба с тероризма, срещу разпоредбата, разрешаваща на чужденци да наблюдават изборите, както и срещу предложението, което би позволило на частни електронни медии да излъчват предавания на малцинствени езици, включително кюрдски.
Вицепремиерът Мехмет Али Сахин е заявил обаче, че правителството не е получавало такъв доклад и че разчита на подкрепата на военните в процеса на присъединяване към ЕС.
Босненски сърбин, който е сред най-издирваните от трибунала на ООН бегълци от правосъдието, е бил арестуван в Аржентина, съобщи в понеделник (8 август) полицията на Буенос Айрес.
По времето на босненския конфликт Милан Лукич бе командир на военизирана група, отговорна за убийствата на около 100 мюсюлмани.
Белградски съд го осъди за убийството на 16 души през 1992 г. и го осъди задочно на 20 години лишаване от свобода.
В близките дни той ще се яви пред федерален съдия за разпит.
Министърът по човешките права на Сърбия и Черна гора Расим Ляич, който е и председател на националния съвет за сътрудничество с Хагския трибунал, отбеляза, че арестът е резултат от "интензивни оперативни действия на сръбските служби за сигурност през последните девет месеца".
ЮФОР предаде контрола върху военната база Орао в Тузла на Министерството на отбраната на БиХ в сряда (27 юни) на церемония, на която присъстваше контраадмирал Ханс-Йохен Витауер, командващ ЮФОР.
Той подчерта, че събитието бележи също края на мандата на Многонационалните специални сили Север и на трансформирането на ЮФОР в нови структури на регионални координационни центрове и наблюдателни екипи, разположени в БиХ в светлината на значителния напредък, постигнат през последните години.
Също в сряда управителните органи на Института на БиХ за изчезнали лица проведоха първото си заседание.
Институтът пое ръководна роля в решаването на проблема с изчезналите лица след конфликта в БиХ.
Армията ще изпита последиците от световната икономическа криза, но това няма да се отрази върху провеждащите се реформи в нейните редици, каза във вторник (14 април) министърът на отбраната Драган Шутановац.
Той каза за държавната телевизия РТС, че осъществяването на такива реформи в някои сектори обикновено не струва нищо; единственото изключение ще бъде закупуването на нови оръжейни системи, каза Шутановац.
Той добави, че очаква сръбската армия да приключи процеса на професионализация до 2011 г., както е предвидено.
Що се отнася до евро-атлантическата интеграция на страната, Шутановац каза, че негативният опит от миналото с НАТО не трябва да бъде пречка за евентуалното присъединяване на Сърбия към Алианса.
Началникът на генералния щаб на армията генерал Яшар Буюканът ще направи официално посещение в Гърция между 1 и 4 ноември.
Той ще се срещне с гръцкия си колега адмирал Панайотис Хинофотис, с когото ще обсъдят начини за повишаване на взаимното доверие и сигурност.
В обръщение към турската общественост в неделя, Деня на републиката, Буюканът окачестви сепаратизма и фундаментализма като най-големите заплахи за страната.
Той подчерта, че военните ще продължат да защитават светската и демократична система.
Наводнения, причинени от проливни дъждове в югоизточната провинция Санлъурфа, отнеха живота на най-малко четирима души в края на седмицата.
Пороите, които започнаха в петък, наводниха повече от 100 сгради в областта.
Съд в БиХ осъди в петък (5 февруари) обвиняемите Предраг Бастах и Горан Вишкович заради престъпления срещу човечеството съответно на 22 и 18 години затвор.
Според обвинителния акт Бастах, който е бил полицейски резервист в държавна служба по сигурността във Власеница и член на армията на Република Сръбска, и Вишкович, който е бил член на армията на Република Сръбска, са участвали в "незаконното задържане" и убийство на трима цивилни във Власеница, между април и септември 1992 г.
Вишкович също бе признат за виновен в изнасилването на три жени.
Шведските власти съобщиха в сряда (7 април), че са арестували косовски сърбин, заподозрян във военни престъпления срещу цивилни по време на конфликта от 1998-1999 г.
Неназованият заподозрян, за който се казва, че е на около 30 г., е бил задържан в западната част на страната.
Твърди се, че той е извършил престъпления през 1999 г. в село Чушка.
Прокуратурата в момента разследва 26 членове на полувоенна група, наречена "Чакалите".
Те са заподозрени в убийството на 41 души в Чушка през май 1999 г.
Съдът в БиХ осъди бившия босненско-сръбски паравоенен командир Гойко Янкович на 34 години затвор в петък (16 февруари) за престъпления срещу човечеството.
Процесът бе свързан с убийствата, мъченията и изнасилванията на босненски и хърватски цивилни лица във Фока между 1992 и 1993 г.
Прокурорите, които поискаха 30-годишна присъда, изразиха удовлетворение от присъдата, която дадоха съдиите.
Министърът на отбраната Вежди Гьонюл обяви във вторник (26 април), че турското правителство и американската компания "Локхийд Мартин" са постигнали споразумение за сделка на стойност 1.1 млрд. щ.д. за модернизацията на притежаваните от Турция изтребители F-16.
Съгласно договора "Локхийд Мартин" ще модернизира 117 от изтребителите с възможност за усъвършенстване на още 100.
Според Гьонюл сделката доказва, че двустранните отношения с Вашингтон се развиват в правилна посока.
В целия регион това е бавен процес, който обаче е много важен за семействата на жертвите.
Косовски албанци се готвят да погребат свои роднини в село Царалуга, Централно Косово.
Хиляди бяха убити от сръбските сили по време на войната от 1998-99 г.
Съдебното преследване на военни престъпления, свързани с разпада на бивша Югославия и последвалите конфликти, все още представлява проблем за Косово, както и за страните от региона.
ЮЛЕКС, която има изключителни правомощия да разследва и преследва военните престъпления, заявява, че мисията го прави, "без да взема предвид кои са извършителите на тези престъпления".
Прокурорите и следователите от ЮЛЕКС в момента разследват общо 76 случая на военни престъпления.
"От тях 51 са във фаза на предварителни разследвания, а 25 официално се разследват", заяви за SETimes Блерим Красничи, говорител на мисията, добавяйки, че съдиите от ЮЛЕКС до момента са издали 20 присъди.
Най-нашумяло е т.нар. дело "Лимай".
Срещу Фатмир Лимай, бивш косовски министър на транспорта и телекомуникациите и висш представител на ръководената от министър-председателя Хашим Тачи Демократическа партия на Косово, се води процес за това, че с девет от своите бойци е извършил военни престъпления срещу сърби и албанци в центъра за задържане в село Клечка през 1999 г.
Всички заявиха, че са невинни по обвиненията, повдигнати от прокурора от ЮЛЕКС Маурицио Салустро.
Един от основните свидетели в процеса срещу Лимай, Агим Зогай, познат като "свидетеля Х", се самоуби в Германия.
Лимай е под домашен арест.
"Процеси от този тип и присъди, произнесени по процеси за военни престъпления, са необходими, за да се възстанови обществото и да започне помиряването", заяви за SETimes Никола Гаон, говорител на мисията ОССЕ в Косово.
Мисията публикува последния си доклад относно процесите за военни престъпления през 2010 г.
Случаите на военни престъпления са трудни за разследване, съдебно преследване, защита и водене на процес.
"Приоритизирането на делата за военни престъпления често е бил във фокуса на обществения дебат, но остава приоритет само на думи", се казва в доклада.
Гаон подчерта, че трябва да бъдат отделени достатъчно ресурси, а на съдиите, прокурорите, защитата и следователите все още им липсва цялостна компетентност в тази специализирана област на правото.
Освен това недостатъчното регионално сътрудничество затруднява процеса на съдебно преследване по случаите на военни престъпления.
"Възможно е някои лица, обвинени във военни престъпления, да са напуснали Косово и да бъдат съдени от друга юрисдикция", заяви той.
Гаон заяви, че с цел да се разшири процесът и да се преследват заподозрените, които са напуснали Косово, "прокурорите и следователите извън Косово ще имат нужда от достъп до свидетели и доказателства в Косово".
Той добави: "Това ще изисква сътрудничество между властите вътре и извън [страната], което в момента е недостатъчно".
Беким Блакай, изпълнителен директор на Косовския център по хуманитарно право, заяви, че вътрешните съдилища са разгледали едва 58 дела за военни престъпления.
От тях по 23 дела са работили общо 31 сръбски адвокати, докато по шест дела са работили общо 18 албански адвокати.
Блакай обясни разликата между двата водещи се в момента процеса, т.нар. дело "Блаца 2", основано на свидетелските показания на бившия член на АОК Назим Блаца, и делото "Клечка".
"Ясно е, че съдебната система в Косово се е провалила, особено в преследването на заподозрени във военни престъпления и започването на съдебни процеси", каза Блакай за SETimes, подчертавайки, че Центърът е доказал убийството или изчезването на 13 100 души в Косово.
Блакай каза, че процесите за военните престъпления са много важни за семействата на жертвите и за обществото, което трябва да научи за тези военни престъпления.
"Това би било здрава основа да се предотврати повторното извършване на тези престъпления в бъдеще", заяви Блакай.
В останалата част от региона съдебното преследване на военните престъпления също върви бавно.
В Сърбия 385 души са били изправени пред съда; имало е 145 обвинени и 2 616 жертви.
Сръбската прокуратура за военни престъпления беше създадена на 1 юли 2003 г.
Според последния доклад на "Хюман Райтс Уоч" "съдебното преследване на вътрешни военни престъпления продължава стабилно, въпреки че сръбската Камара за военни престъпения е била подложена на нарастващи критики заради ограничения напредък във вътрешните криминални процеси, свързани с войната, и за повдигането на обвинения във военни престъпления срещу лица, които в крайна сметка са били снети поради липса на доказателства".
В Хърватия едва 109 от общо 490 военни престъпления са преследвани от съда изцяло, според доклада, представен пред парламента от хърватския държавен прокурор Младен Баич.
Той отбеляза, че с течение на времето става все по-трудно да се разследват военни престъпления.
В Босна и Херцеговина Специализираният отдел за военни престъпления беше създаден, след като парламентът прие редица закони през декември 2004 г.
Според "Хюманс Райт Уоч" между септември 2010 и септември 2011 г. Камарата за военни престъпления на БиХ е издала окончателни присъди по 24 дела, с което е увеличила броя на приключените дела на 75.
Новият министър на отбраната на БиХ Никола Радованович заявява, че той и депутатите Марина Пендес и Енес Бечирбашич ще подготвят и представят на председателството на БиХ няколко решения, отнасящи се до реформите в сектора до сряда (24 март).
Също в сряда Постоянният комитет по военните въпроси на БиХ ще проведе следващото си заседание и се очаква да се фокусира върху покриването на условията за членство в програмата "Партньорство за мир".
Върховният представител Пади Ашдаун, ръководителят на мисията на ОССЕ Робърт Бийкрофт и пратеникът на Съвета на Европа Соня Мозер-Старах призоваха към ускорение на образователните реформи, предупреждавайки, че етническата политизация на въпроса може да заплаши бъдещето на БиХ.
Неотдавна петима кантонални министри на образованието от хърватски произход подписаха декларация, в която се заявява, че те няма да подкрепят реформите в основното и средното образование.
Във вторник (11 март) военният министър Желка Антунович отхвърли спекулациите в медиите за разполагане на американски войници в местни бази.
Тя обясни, че решението на правителството да предложи логистична подкрепа за евентуална операция на САЩ в Ирак се отнася само до цивилния състав.
По закон парламентът е единствената институция, която може да упълномощи разполагането на чужди военни части.
Заподозреният във военни престъпления Предраг Куюнджич бе арестуван в град Добой, Република Сръбска (РС), съобщи прокуратурата в сряда (10 октомври).
Куюнджич, на 46 г., е заподозрян в извършването на военни престъпления срещу босненски и хърватски цивилни през 1992 и 1993 г., когато е бил командир на "Предини вукови" ("Вълците на Предо"), полувоенна формация, която е била прикрепена към армията на РС в района на Добой.
През изминалите няколко години той бе в черния списък на помагачите на укриващия се военнопрестъпник Радован Караджич.
Лидерите на Сърбия и Република Сръбска се срещнаха в понеделник (22 ноември) и призоваха всички заподозрени във военни престъпления да се предадат на трибунала на ООН.
Президентите Борис Тадич и Драган Чавич и премиерите Воислав Кощуница и Драган Микеревич се споразумяха на среща в Белград, че това ще бъде най-добрият начин за сътрудничество с Хагския трибунал.
В сряда главният прокурор на ООН Карла дел Понте ще изнесе доклад за сътрудничеството пред Съвета за сигурност на ООН.
В понеделник сили на СФОР обискираха къща, собственост на Милан Младич, племенник на Ратко Младич.
Съобщава се за иззети документи и снимки.
В отделна акция силите на СФОР претърсиха Интернет-кафе в Зеница, интересувайки се от дейности, извършвани в нарушение на Дейтънското споразумение.
По време на разговори в петък (29 октомври) с ръководителя на делегацията на Европейската комисия Майкъл Хъмфриз премиерът на Република Сръбска (РС) Драган Микеревич подчерта, че правителството му е ангажирано с подобряване на сътрудничеството с Трибунала в Хага.
Двамата се срещнаха, за да обсъдят хода на реформите в РС и БиХ, както и оставащите задачи в рамките на проучването на ЕС за готовността на БиХ за членство.
Министърът на вътрешните работи на федерацията БиХ Мевдулин Халилович заяви в неделя, че преговорите по бъдещата полицейска структура в БиХ продължават.
Той определи визитата миналата седмица в Брюксел на членовете на комисията за преструктуриране на полицията в БиХ като информационна и посочи, че засега не са постигнати конкретни споразумения.
Министър-председателят на Република Сръбска (РС) Милорад Додик предложи във вторник (22 януари) армията на БиХ да се разпусне, като страната стане демилитаризирана държава, чиято дългосрочна безопасност ще бъде гарантирана от ограничено международно присъствие.
"Настоящата армия на БиХ е карикатура", каза Додик.
Той добави, че разходите за поддържане на армия на държавно ниво са много по-високи от предвижданите, и заяви, че годишният военен бюджет от 300 милиона евро може да бъде изразходван много по-добре за социални цели и проекти за развитие.
Босненските и хърватските партии се противопоставиха на идеята, като я нарекоха политически безотговорна.
Те отхвърлиха неговото предложение за разпускане на армията като неприемливо.
Генерал Яшар Буюканът, заместник - началник на ГЩ на турската армия, заяви пред репортери в неделя (10 август), че военните са готови за участие в стабилизационна операция в Ирак.
"Не можем да се затваряме очите, ако в съседство има нестабилност", каза той, като индикира готовността на армията да приеме американското искане за изпращане на военен контингент.
Буюканът добави обаче, че решението ще бъде политическо и посочи, че висшето държавно ръководство и военните командири ще се срещнат във вторник, за да обсъдят възможната дислокация.
Президентът Ахмет Недждет Сезер ще ръководи заседанието.
Очаква се да има много жертви след серията от мощни експлозии във военнен склад на около 15 км на запад от Тирана в събота (15 март).
Според официални данни досега загиналите са седем, а най-малко 244 са ранени.
Много къщи близо до склада са пострадали силно от взривовете, които са продължили близо два часа.
Международното летище в Тирана, което се намира близо до мястото на инцидента, бе затворено за 30 минути, след като всичките му прозорци бяха счупени.
Експлозиите започнали, докато екипи изнасяли запаси от бомби от времето на Втората световна война, патрони и снаряди от склада, в който се съхранявал арсенала, натрупан от бившата сталинистка диктатура в Албания.
Екипите са включвали експерти от американска компания, наета от НАТО да помогне на албанските специалисти да се освободят от стария арсенал.
Първата експлозия била толкова силна, че е била чута в съседна Македония и в Прищина, където хората сметнали, че това е силно земетресение.
Италия, Македония, Турция, Косово и Гърция са предложили помощ на албанските власти.
Причините за взривовете все още са неизвестни.
Кантоналният съд в Зеница осъди в петък (11 май) бившия босненски сръбски военнослужещ Доминик Илияшевич Комо на 15 години затвор за извършени военни престъпления.
Илияшевич бе признат за виновен за извършени жестокости срещу босненски цивилни лица в Ступни дол, Киселяк и Вареш от юни до октомври 1993 г.
Останките на 93 босненци, идентифицирани като жертви на конфликта в БиХ, бяха погребани в събота (12 май) в Братунац.
Жертвите са били убити от босненски сръбски сили на територията на Братунац през 1992 г.
Трибуналът за военни престъпления в Хага няма да бъде закрит, преди да бъдат съдени босненско-сръбските военновременни лидери Радован Караджич и Ратко Младич, както и хърватинът Анте Готовина, обеща главният прокурор на ООН Карла дел Понте.
Започвайки втория си четиригодишен мандат като главен прокурор на Международния наказателен съд за бивша Югославия (МНСБЮ) Карла дел Понте заяви, че предаването на всички укриващите се заподозрени е един от нейните приоритети.
Съдът няма да прекрати дейността си, преди босненско-сръбските лидери Радован Караджич и Ратко Младич, както и хърватският генерал Анте Готовина да бъдат съдени, каза дел Понте, определяйки края на 2003 година като пределен срок за тяхното предаване на правосъдието.
Трима са най-търсените сред 17-те заподозрени във военни престъпления, които са все още на свобода.
Хърватското правителство трябва незабавно да предаде Анте Готовина в Хага, а Сърбия-Черна Гора трябва да направи същото по отношение на Ратко Младич.
"Босненските сърби трябва да засилят сътрудничеството си и да арестуват Караджич", заяви дел Понте по време на пресконференция в петък (12 септември).
Съгласно стратегията, на скоро одобрена от Съвета за сигурност на ООН, МНСБЮ следва да приключи всички следствия до края на 2004 година и да финализира всички съдебни процеси, без етапа на обжалването, до края на 2008 година.
Този график би позволил на Съда да приключи цялостната си дейност през 2010 година.
Стратегията за приключване на дейността би била застрашена, ако усилията за залавяне на най-важните заподозрени се провалят, предупреди дел Понте.
Младич и Сараджич са обвинени в геноцид заради предполагаемото си участие в масови убийства в периода 1992-1995 година в Босна и Херцeговина (БиХ), включително клането в Сребреница.
Подчертавайки, че Младич е в Сърбия, дел Понте призова властите да го арестуват незабавно.
Счита се, че Караджич се укрива в доминираната от сърбите автономна област на БиХ Република Сръбска.
Готовина, който се укрива от 2001 година, е обвинен в зверства срещу цивилни сърби по време на офанзива на хърватската армия през 1995 година.
Според дел Понте хърватските власти знаят местонахождението му.
"Както прокуратурата на Трибунала, така и хърватското правителство знаят местонахождението на генерал Анте Готовина", каза дел Понте.
Тя също така заяви, че ще продължи да търси подкрепата на международната общност за изправяне на най-важните заподозрени пред съда, като добави, че не съществува вариант, при който те няма да бъдат арестувани и съдени.
Не разглеждам такъв вариант.
Караджич, Младич и Готовина ще бъдат арестувани и прехвърлени до края на годината.
"Трибуналът няма да преустанови дейността си, без Караджич, Младич и Готовина да бъдат изправени пред съда", каза дел Понте.
В отговор на тези коментари хърватският премиер Ивица Рачан заяви в петък, че правителството му " не е имало контакт с генерал Готовина".
Той посочи, че укриващият ще бъде арестуван, " ако хърватските служби знаят дали и къде в Хърватия се намира той".
Той призова генерала от запаса да се предаде, изтъквайки, че предаването му на Трибунала би било добре както за него, така и за страната му.
В отделно заявление хърватският президент Стипе Месич също апелира към Готовина да се предаде, за да защити както своята чест, така и честта на Хърватия в Хага.
Един войник бе убит, а 12 други ранени по време на военни учения в казармата в Кралево в централна Сърбия през нощта в четвъртък (17 юли).
Според някои източници е избухнала ръчна граната.
Според други - учебна граната е била заменена с истинска в гранатомет.
Инцидентът е накарал министъра на обраната Борис Тадич да уволни четирима старши офицери.
В тази връзка той е трябвало да отложи планирана за тази седмица среща с колегите си от България и Македония.
Основна тема на разговорите щели да бъдат въпросите на регионалната сигурност и сътрудничество в областта на отбраната, както и съвместните усилия за интеграция в НАТО.
САЩ одобряват помощ от 3 млн. щ.д.
Американският конгрес одобри отпускането на 3 млн. щ.д. за военната реформа в Албания, съобщи министърът на отбраната Пандели Майко.
Майко се завърна в събота (17 май) от петдневна визита в САЩ.
Вашингтон остава "основният поддръжник" на Албания, каза той, като допълни, че неговото посещение е показателно за мащабното сътрудничество между двете държави в областта на отбраната.
Съдът на БиХ осъди в понеделник (23 август) бивш член на Армията на БиХ на пет години затвор за военни престъпления.
Елвир Якупович призна ролята си в убийството на хърватски военнопленник в село Слимена, община Травник, на 9 юни 1993 г.
Албания, Гърция и Македония поеха ангажимент да интензифицират военното сътрудничество с цел по-ефикасното противодействие срещу общите заплахи и опасности.
По време на тристранна среща на военните министри Гърция също така изрази подкрепа за присъединяването на Македония и Албания към евроатлантическите структури.
Министрите на отбраната на Албания, Гърция и Македония поеха ангажимент в понеделник (10 ноември) да засилят военното си сътрудничество с цел по-ефикасно противодействие срещу общите заплахи, вкл. нелегалната имиграция и трансграничната организирана престъпност.
Гръцкият министър на отбраната Янос Папандониу увери също така своите колеги в подкрепата на страната си за стремежите им към членство в ЕС и НАТО.
"Трябва да разширяваме и насърчаваме сътрудничеството между военните командвания на трите държави с цел по-ефикасното противодействие срещу общите заплахи и опасности", заяви Папандониу в северозападния гръцки град Кастория след разговорите си със своите колеги от Албания и Македония Пандели Майко и Владо Бучковски.
По време на срещата министрите са обсъдили широк диапазон от мерки за постигане на посочената цел, вкл. участие в съвместни военни учения и други инициативи като културни и спортни прояви.
В дневния ред на срещата им бе и сътрудничеството между началник-щабовете на армиите на трите държави и между ръководителите на националните разузнавателни служби.
"Освен това се споразумяхме да провеждаме подобни срещи всяка година, за да обсъждаме проблемите на сигурността в региона", каза Майко.
Папандониу отбеляза напредъка, постигнат от Албания и Македония в укрепване на регионалната сигурност, но подчерта нуждата от продължително международно присъствие на Балканите.
Той каза, че и двете страни са отбелязали значителен прогрес при хармонизиране на своите отбранителни структури със стандартите на НАТО и предложи гръцка военна експертиза и помощ в сферата на кадрите в бъдещите етапи на военната реформа.
Освен това Папандониу запозна Майко и Бучковски с решението на Гърция от миналата седмица за преместване на някои армейски подразделения от границите с Албания, Македония и България към турската граница като част от оптимизирането на въоръжените сили.
"Превърнахме се от съперници от времето на Студената война в приятели", цитира думите му АФП.
Майко и Бучковски приветстваха това решение, определяйки го като знак в духа на приятелството и сътрудничеството на Балканите, което е предпоставка за интеграцията на региона в ЕС и НАТО.
Те обещаха да предоставят на Гърция разузнавателна информация за потенциални заплахи по време на Лятната олимпиада 2004 в Атина.
Министрите одобриха и македонска инициатива в подкрепа на присъединяването на Сърбия-Черна Гора към програмата на НАТО "Партньорство за мир" и към мироопазващата бригада в ЮИЕ, инициатива, която ще бъде представена по време на срещата на министрите на отбраната от ЮИЕ в Загреб през следващия месец.
В понеделник Гърция и Албания подписаха споразумение за сътрудничество за военно обучение при съвместни учения, както и за други форми на гръцко съдействие при адаптацията на албанските въоръжени сили към структурите на ЕС и НАТО.
Бивш босненски сръбски служител на военната полиция, Ядранко Палич, не се призна за виновен по обвиненията в престъпления срещу човечеството пред Съда на БиХ в петък (19 януари).
Тридесет и шестгодишният Палич, сърбин, роден в Хърватия и гражданин на БиХ, бе арестуван в Бръчко миналата година.
Той е обвинен в престъпления срещу босненски и хърватски граждани, в т. ч. за убийствата на 14 души и изнасилването на една жена в района на Босанска Краина през 1992 г.
Трима затворници, обявили гладна стачка на 8 януари в затвора в Кула: Марко Самарджия, Дамир Брекало и Драган Шуич, бяха прехвърлени в болница в събота, след като състоянието им е започнало да се влошава.
Десетки затворници, обвинени или осъдени за военни престъпления от Съда на БиХ, участват в стачката, настоявайки съдебните процеси срещу тях да бъдат съобразени с по-снизходителните закони на бившата Социалистическа федеративна република Югославия (СФРЮ).
Те настояват, че по времето на извършване на престъпленията са действали законите на СФРЮ.
Министърът на вътрешните работи Драган Йочич заяви във вторник (25 юли), че е започнало осъществяването на плана на правителството за действие по отношение на сътрудничеството с трибунала на ООН за военни престъпления и че до края на седмицата ще бъде създадена комисия.
Според Йочич Министерството на финансите е определило над 574 000 евро допълнителни средства за преследване на военните престъпления.
Той потвърди, че Сърбия е длъжна да реши случая с укриващия се Ратко Младич и да затвори тази глава "в интерес на държавата и на народа".
Президентът на Румъния Траян Бъсеску направи изявление в този дух по време на среща в Букурещ със своя сръбски колега Борис Тадич.
Бъсеску, като подчерта, че Румъния напълно подкрепя усилията на Сърбия да реши случая "Младич", тъй като това ще приближи Сърбия до ЕС.
Двамата с Тадич обсъдиха също проблема със статута на Косово и изразиха единодушното мнение, че решението трябва да се постигне чрез диалог, а не чрез принуда.
Министерството на външните работи съобщи в сряда (14 май), че страната ще достави боеприпаси и военно оборудване на Афганистан в съответствие с правителственото постановление от септември.
Това ще бъде трета, последна доставка в рамките на програмата за помощ, оказвана на афганистанската национална армия.
Хърватска също така участва със свой полицейски взвод в международните сили за сигурност в Афганистан.
Също в сряда в Ракитие, близо до Загреб, започна курс за обучение на военни инструктори, организиран от ООН и министерството на отбраната.
В него участват хърватски служители, инструктори на ООН по поддържане на мира и военнослужещи от 21 страни.
Външният министър Ласло Ковач заяви, че Унгария вероятно ще предостави военно оборудване на Турция, за да помогне за защитата на границата й в случай на война с Ирак.
Външното министерство ще вземе решение в понеделник (10 март) за официалното одобрение на искането на НАТО и за количеството оръжия, които ще бъдат изпратени.
В края на февруари унгарското правителство разреши на американски военни части и оборудване да преминат през територията на страната при подготовка за евентуална война.
НАТО изразява загриженост за забавянето на модернизацията на армията в България и предупреждава, че крайните срокове за изпълнението на проектите в това отношение вероятно ще бъдат ревизирани, потвърди в петък (21 октомври) министърът на отбраната Веселин Близнаков след посещението си в главната квартира на Алианса в Бруксел.
Той заяви, че високопоставени служители на НАТО са подчертали, че България трябва да отдели поне 2,8 на сто от своя БВП за отбраната и трябва да продължи да модернизира армията си, за да гарантира ефективното й взаимодействие със съюзническите армии.
Следващата седмица се очаква мисия на НАТО в София.
Служители на Държавната агенция за разследване и охрана (ДАРО) са арестували полицая Стипе Жул по подозрения във военни престъпления, извършени през 1994 г. срещу сръбски цивилни, съобщиха местните медии във вторник (8 септември).
Жул, на 37 г., има двойно гражданство - босненско и хърватско.
Прокурор за военни престъпления е разпоредил ареста, след като е получил информация, че Жул е заплашвал свидетели в разследването срещу него.
Два доклада, публикувани наскоро от ОССЕ, подкрепиха готовността на Хърватия да разглежда дела за военни престъпления, призовавайки същевременно към допълнителни реформи за гарантиране на справедливо и безпристрастно съдопроизводство.
Хърватският министър на правосъдието Весна Скаре-Осболт (вляво, заедно в главния прокурор на Трибунала на ООН за военни престъпления Карла дел Понте) каза, че оценката е от "решаващо" значение за страната.
Предупреждавайки, че все още някои проблеми не са решени, ОССЕ заключи същевременно, че Хърватия е готова да поеме ограничен брой дела за военни престъпления от Хага.
В представените миналия месец два доклада организацията цитира усилията на хърватското правителство да възбуди наказателно преследване на обвинени във военни престъпления, промените в обществените нагласи относно наказателното преследване на хърватски граждани, както и правителствената програма за обучение на съдии за разглеждане на дела за военни престъпления.
"Предвид величината на усилията, инвестирани за обучение на съдебни служители и видимата промяна на атмосферата, ние не виждаме причина хърватската съдебна система да не поеме ограничен брой дела за военни престъпления от Трибунала в Хага", заяви шефът на мисията на ОССЕ в Хърватия Питър Семнъби при съвместното представяне с хърватския министър на правосъдието Весна Скаре-Осболт на заключенията от доклада.
Хърватската общественост "осъзна необходимостта от тези процеси независимо от националността на обвинените", посочи Семнъби.
Приветствайки оценката на ОССЕ, Скаре-Осболт каза, че тя е "от решаващо значение" за страната, изразявайки надежда, че това би окуражило Трибунала на ООН към прехвърляне на още от тези дела.
Материали, касаещи около 500 души и отнасящи се за военни престъпления, са били обработени в 12 областни съдилища от 2002 до средата на 2004 г., посочва ОССЕ.
Отчитайки съществени подобрения, докладите същевременно констатират, че националната и етническа принадлежност на обвиняемите и жертвите все още влияе върху съдопроизводството и че са нужни допълнителни реформи, за да се гарантира, че делата за военни престъпления се разглеждат обективно.
Конкретните поводи за загриженост включват високият брой на присъди за военни престъпления, които са отменени от хърватския Върховен съд поради грешки, допуснати от по-ниските съдебни инстанции, несъответствията в темпа на осъждане на обвиняеми, изправени пред съда за сходни престъпления, както и големия брой на задочни процеси.
Докладите призовават да продължи наблюдението от страна на международната общност, за да се гарантират безпниристрастни и справедливи процеси независимо от етническия произход на обвиняемия.
"Липсата на обективност при третиране на казуси с военни престъпления в съдилищата продължава да бъде една от пречките пред завръщането на бежанци", каза Семнъби.
ОССЕ даде висока оценка на главния прокурор Младен Батич за решението му да нареди преглед на около 1 850 висящи дела.
Батич предприе това действие след като констатира, че значителен брой минали разследвания и обвинителни актове не са били подкрепени с адекватни доказателства.
Отбелязвайки, че регионалните съдилища вероятно ще продължат да гледат по-голямата част от делата за военни престъпления, Семнъби посочи, че обучението ще обхване всички съдии, прокурори и адвокати, участващи в процесите, за да се избегне развитието на "двустепенна" съдебна система.
Двата доклада на ОССЕ подчертават и нуждата от междудържавно сътрудничество между съдебните органи в сферата на военните престъпления.
Президентът Абдула Гюл заяви в сряда (2 април), че Турция няма намерение да изпраща военни части в Афганистан.
Малко преди да тръгне за Букурещ, за да участва в срещата на високо равнище на НАТО, Гюл каза, че въпреки че Турция разширява своите отношения с афганистанските власти, тя няма намерение да увеличава сегашната си 1 200-членна военна мисия.
Преди две седмици външният министър Али Бабаджан каза, че Анкара планира да преразгледа своите ангажименти в Афганистан.
Българският министър на отбраната предупреждава за възможен недостиг на средства във военния бюджет за 2007 г.
Министърът на отбраната Веселин Близнаков предупреди в петък (27 октомври), че недостигът от 50 млн. евро в проектобюджета на армията за 2007 г. може да попречи на изпълнението на заплануваните проекти.
Проектобюджетът предвижда 2,28 % от БВП да бъдат отделени за сектора на отбраната през следващата година.
Но според задълженията на България като страна, членка на НАТО, делът трябва да е 2,6 % от БВП.
Близнаков добави, че ще лобира за още пари по време на предстоящите преговори за бюджета.
Посещението през тази седмица на главния прокурор на Трибунал на ООН за военни престъпления Карла дел Понте е свързана с прехвърлянето на случаи на военни престъпления към хърватски съдилища, каза във вторник (1 юни) помощник-министърът на правосъдието Якса Мулячич.
Основната цел на дел Понте е да се инспектира работата и организацията на местните съдилища, каза Мулячич.
Той допълни, че разговорите, които предстоят да започнат в петък, ще се концентрират върху подобряващото се сътрудничество на тази страна с Трибунала.
Специалният прокуронр за военни престъпления в Сърбия съобщи в петък ( 7 октомври), че е обвинил пет бивши сръбски военнослужещи в участие в екзекутирането на шест босненски мюсюлмани близо до град Търново на 17 юли 1995 г.
Петимата - Александър Медич, Александър Вуков, Бранислав Медич, Пера Петрашевич и Слободан Медич са били арестувани през юни, след предоставянето на видеокасета на убийствата.
Убитите мъже са сред 8000 мюсюлмани, избити от сръбските войски след нахлуването им в защитения от силите на ООН град Сребреница.
Съдебното производство срещу 17 лица, обвинени в участие в масовите убийства през 1991 г. във Вуковар, продължи в белградски съд.
Процесът се разглежда от мнозина като тест за способността на Сърбия-Черна Гора да се справи с дела за военни престъпления.
Белградския специален съд за дела, свързани с организираната престъпност (вж. по-горе) за предполагаемата им роля в убийствата през 1991 г. на почти 200 хървати във ферма близо до Вуковар, Хърватия.
Нова фаза от процеса среще 17 души, обвинени във военни престъпления във фермата Овчара близо до Вуковар през 1991 г., започна тази седмица в регионалния съд в Белград.
При закрити врати съдът изслушва показанията на свидетел-сътрудник, термин от сръбската правна система, дефиниращ обвиняеми, на които се предлага имунитет срещу сътрудничество.
Според някои източници съдът предстои да изслуша свидетели от Хърватия.
Всички 17 обвиняеми по делото, което съдът започна да гледа през март, пледираха невинни във връзка с убийството на 192 хърватски военнопленници през ноември 1991 г.
Съдопроизводството, което се разглежда от мнозина като тест за способността на Сърбия-Черна Гора да се справя с дела за военни престъпления, бе възбудено от събитията, които се разиграха след превземането на Вуковар от югославската армия на 19 ноември 1991 г.
Стотици мъже бяха откарани от градската болница във фермата Овчара.
Повечето са били бити, разстреляни и погребани в масов гроб.
Силите на ООН поеха охраната на местопрестъплението в началото на 1992 г., като предотвратиха унищожението на доказателствен материал, а екип от следователи ексхумира по-късно телата на 294 жертви.
Трима бивши офицери от югоармията - Миле Мръкшич, Веселин Сливанчанин и Мирослав Радич - са изправени пред Трибунала на ООН за военни престъпления в Хага по обвинения, че са наредили или позволили клането.
Семействата на жертвите, които следят отблизо съдебния процес, са поискали от председателя на съдебния състав Джордже Трифонович да им осигури достъп до документите, свързани с болничните регистри във Вуковар.
Според председателя на Асоциацията на безследно изчезналите от Вараждин Блаженка Джюрджек, на семействата е била показана част от информация, но не това, което те са очаквали.
Бяхме приети от Трифонович и макар че се надявах, че ще открием нещо, бяхме повече от разочаровани.
"Вярно е, че получихме достъп до 77 протокола, но те въобще не се отнасяха до 1991 г., а до ексхумации в Белград", каза Джурджек.
"Всички тези протоколи са за неидентифицирани лица, но аз смятам, че ще се намери решение и за тях, като се има предвид, че са били взети кръвни проби", допълни тя.
Хърватският комитет на затворниците и безследно изчезналите също търси документацията.
Известен депутат бе арестуван за военни престъпления в четвъртък (26 октомври), малко след като парламентарна комисия свали имунитета му срещу съдебно преследване.
Бранимир Главаш бе обвинен, че е издавал заповеди за убийствата и изтезанията на сърби в Осиек по време на конфликта от 1991 г.
Прокурорите го разследват във връзка с два отделни инцидента.
Главаш отрича обвиненията, като твърди, че правителството, прокурорите и полицията са изфабрикували обвиненията.
Той бе изключен от управляващата партия Хърватски демократичен съюз след спор с премиера Иво Санадер миналата година.
Главаш стана независим депутат и след това сформира собствена партия, която имаше известен успех на миналите местни избори.
Държавният департамент на САЩ даде висока оценка на решението на Турция и Гърция да отменят редовните военни учения на остров Кипър в петък (10 октомври).
"Ние смятаме, че решението допринася за създаването на положителна атмосфера за постигане на всеобхватно решение на кипърския проблем и на стабилност в района на Егейско море", заяви говорителят на Държавния департамент Ричард Баучер.
Турция и Гърция също така обявиха, че ще отменят военноморските учения, планирани за тази есен.
Австрийската гранична полиция арестува холандски гражданин, заподозрян в извършването на престъпления по време на конфликта в БиХ през 1991-1995 г., съобщиха медиите в неделя (2 септември).
43-годишният холандски гражданин от босненски произход, който е издирван в родната му страна, бе арестуван на границата между Словения и Австрия.
Не се съобщават подробности за неговата самоличност.
В събота германската полиция арестува Желко Върлянович, за когото се подозира, че е извършвал военни престъпления срещу хърватски цивилни лица през 1991 г.
Върлянович, който е издирван от Интерпол, бе арестуван, докато е пътувал от Белград през Мюнхен към Флорида, където се е преместил преди девет години.
В петък властите в БиХ арестуваха Ратко Бундало, офицер в резерва от армията на Република Сръбска, за когото се подозира, че е извършвал военни престъпления по време на конфликта в БиХ.
Съобщава се, че той е бил член на корпуса "Крайна" на босненската сръбска армия по време на конфликта.
Бундало, 63-годишен, бе арестуван близо до Баня Лука.
Политиката на сигурност на НАТО и приносът на Българската армия към международните мироподдържащи мисии бяха основни теми на тридневното посещение на заместник-председателя на Военния комитет на НАТО генерал-лейтенант Томас Л. Баптист, което завърши във вторник (21 ноември).
Той похвали работата на българските участници във военните операции в чужбина, като подчерта, че Алиансът най-вече очаква участието на България в Международните сили за поддържане на сигурността в Афганистан да продължи.
Министерството на отбраната съобщи, че началникът на Генералния щаб на Българската армия, генерал Златан Стойков, ще започне в сряда тридневно посещение в Турция.
Основна тема на разговорите ще бъде двустранното военно сътрудничество.
Междувременно българският министър на вътрешните работи Румен Петков и словенският му колега Драгутин Мате се срещнаха в понеделник в София.
Те обсъдиха мерки за засилване на сътрудничеството между полицейските служби.
В сряда (10 октомври) военни самолети са извършили бомбардировки на лагери на терористичната Кюрдска работническа партия (ПКК) близо до границата с Ирак.
Военните са разположили също така танкове и войски, за да попречат на партизаните от ПКК да влизат и излизат от Ирак.
Има непотвърдени информации, че армията може да е обстрелвала и цели в Ирак.
Тези действия на армията идват след поредица от атаки на ПКК, в които бяха убити най-малко 15 войници от неделя насам.
Турското правителство тази седмица поиска от парламента да даде разрешение за военна операция на иракска територия, но не се очаква решение да бъде взето преди следващата седмица.
Един полицейски служител е бил убит и четирима души са били ранени в бомбен атентат срещу полицейска кола в югоизточната провинция Диарбекир, честа цел на атаки от страна на кюрдските сепаратисти.
Свидетели твърдят, че експлозията е била причинена от ръчна граната.
Във вторник (26 октомври) Съдът на БиХ прие искането на сключване на споразумение между прокуратурата и босненския сърбин Драган Родич и го осъди на осем години затвор за военни престъпления и престъпления срещу човечеството, извършени срещу военнопленници, бошнаци и хървати, по време на босненския конфликт от 1992-1995 г.
Родич бе признат за виновен в подпомагане на установяването и поддържането на система за наказания и издевателства в сградата на училище "Славко Родич" и в затворническия лагер "Каменица" в района на Дървар, където военнопленници са били изтезавани и убивани.
Таен доклад, предаден миналата седмица от Службата за сигурност на армията на Върховния съвет по отбрана, съдържа данни за над 50 военни, които са помагали на Ратко Младич да се укрива след подвеждането му под отговорност от Трибунала на ООН за военни престъпления.
Министърът на отбраната на Сърбия и Черна гора Зоран Станкович добави в четвъртък (9 февруари), че повечето от помагачите са пенсионирани, уволнени или преместени на други длъжности.
По-рано тази седмица сръбската полиция арестува Саша Бадняр, бивш високопоставен помощник на Младич.
Също в четвъртък части на НАТО претърсиха дома на предполагаемия поддръжник на Младич Милисав Клестан във Власеница, Босна и Херцеговина.
През 1998 г. Клестан е бил управител на местен хотел, в който Младич често е отсядал.
Във вторник (5 юни) полицията съобщи, че е задържала шестима хърватски сърби по обвинения във военни престъпления.
Заместник-началникът на местното полицейско управление Мирослав Янич съобщи, че това са бивши членове на сръбско полувоенно формирование, заподозрени в извършване на зверства срещу хърватски войници и цивилни лица във вуковарския квартал Лужац през ноември 1991 г.
Единият от заподозрените понастоящем е полицай.
Издирват се и други трима заподозрени.
Хърватският генерал в оставка Анте Готовина, който се укрива, откакто бе обвинен във военни престъпления през 2001 г., бе арестуван на Канарските острови в Испания в сряда (7 декември), заяви главният прокурор на ООН за военните престъпления Карла дел Понте в четвъртък по време на посещението й в Белград.
Един от най-издирваните обвиняеми от трибунала, Готовина е обвинен във военни престъпления срещу сръбски цивилни лица по време на хърватската офанзива през 1995 г. за депортиране на сръбските сили от страната.
Дел Понте и межденародната общност многократно призоваваха за неговия арест.
Готовина ще бъде прехвърлен в Хага в четвъртък.
Той е бил задържан в хотел "Плая де лас Америкас" в курорта Тенерифе след като е бил следен в продължение на няколко дни, съобщи испанската телеграфна агенция ЕФЕ.
В продължение на години, неуспешните опити за неговото арестуване блокираха преговорите на Хърватия за членство в ЕС, но в крайна сметка Съюзът започна преговорите с Хърватия през октомври, след като дел Понте заяви, че страната сътрудничи на трибунала.
Генералният секретар на НАТО Джордж Робъртсън изпрати писма до лидерите на Босна и Херцеговина (БиХ) тази седмица, като настоява да създадат съвместен команден и контролен център за въоръжените сили на двете общности.
Той призова новоизбраните членове на президентството на БиХ да сформират силно централизирано министерство на отбраната и генерален щаб, като напомни, че това е изискване за приемане в програмата на НАТО "Партньорство за мир".
Робъртсън ce позова на скандала с Орао като пример за упражнявания понастоящем слаб контрол .
Неговите забележки бяха повторени от Пади Ашдаун, върховният международен представител в Сараево.
В сряда (13 ноември), Ашдаун предупреди местните лидери, че търпението на НАТО започва да се изчерпва.
НАТО никога не е призовавала или препоръчвала на Сърбия да намали числеността на армията си, каза в събота (27 октомври) директорът по планирането на въоръжените сили на НАТО Франк Боланд по време на семинар на Асамблеята на НАТО в Белград.
Боланд каза, че Сърбия може да има колкото голяма армия може да си позволи, макар да отбеляза, че сръбското правителство е инвестирало малко във въоръжените сили през последните няколко години.
Той похвали още напредъка на реформите в отбраната на Сърбия, но заяви, че законите за отбраната и армията още не са приети.
В неделя управителният комитет на управляващата Демократическа партия на Сърбия (ДПС) единодушно подкрепи декларация, с която се противопоставя на членството на Сърбия в НАТО.
Според ДПС военният неутралитет остава най-добрият начин за гарантиране на суверенитета, целостта и независимостта на страната.
Във вторник започва съдебен процес за военни престъпления във връзка с нападението срещу гр. Нови Сад през 1942 г.
Съдебният процес срещу бивш унгарски военен офицер, обвинен във престъпления срещу цивилни в сръбския град Нови Сад през 1942 г., започва във вторник в Будапеща, съобщиха медиите в понеделник (2 май).
Сръбската прокуратура за военни престъпления започна разследване срещу Шандор Кепиро през 2008 г. по подозрения, че е взел участие в убийството на над 1 200 сърби, евреи и роми по време на нападение на унгарските въоръжени сили срещу гр. Нови Сад.
Сръбските власти предадоха делото на Унгария, където местната прокуратура също започна следствие срещу 97-годишния Кепиро.
Едва около 20 % от военните престъпления са били преследвани от различни вътрешни съдилища.
МНТБЮ е гледал 126 процеса за военни престъпления.
Международният трибунал за бивша Югославия (МНТБЮ) приключва последния от процесите, с които се занимава, а големият куп от дела за военни престъпления остава в местните съдилища на страните от региона.
От общо 161 лица, съдени от Трибунала, никой не е останал на свобода.
Приключени са процесите срещу 126 обвиняеми, а останалите 35 са към края си, заяви за SETimes Нерма Йелашич, говорителка на МНТБЮ.
Последните двама укриващи се военнопрестъпници, Ратко Младич и Горан Хаджич, бяха арестувани и изпратени в Хага миналото лято.
Процесът срещу Младич е насрочен за 14 май.
"Предварителната дата на започване на процеса срещу Хаджич е 16 октомври", потвърди Йелашич.
В Хърватия Весна Тершелич, директор на Центъра за документация, каза за SETimes, че базата данни на държавната прокуратура съдържа информация за 490 престъпления.
През октомври 2011 г. държавната прокуратура на Хърватия имаше информация за извършителите на 316 престъпления.
"Извършителите на 174 установени престъпления са все още неизвестни", каза Тершелич.
От 316 престъпления, чиито извършители са известни, 103 са разкрити.
"От 490 установени престъпления едва 1/5 от престъпленията [21 %] са разкрити изцяло", добави тя.
Според данни на държавната прокуратура обвинения в престъпления са били повдигнати срещу 3 432-ма души, а общо 554 са били осъдени.
"Повечето от лицата, осъдени с окончателна присъда, бяха осъдени задочно", заяви Тершелич.
Тя каза, че дори и капацитетът на прокуратурата и на съдилищата да беше по-голям и целта да се преследват всички военни престъпления беше следвана по-упорито, шансовете да се преследват всички преки извършители и отговорните за престъпленията са много малки.
Същото се отнася и за останалите държави.
Елма Демир от Асоциацията за демократични инициативи (АДИ) в Босна и Херцеговина (БиХ) казва, че от 2005 до 2010 г. съдилищата в БиХ са издали 287 присъди по дела за военни престъпления.
Демир каза за SETimes, че прокурорите са приключили 1 936 процеса за военни престъпления от 2006 до 2010 г. от общо 7 986 дела.
Отнема няколко години да се приключи дадено дело.
"Това дава усещане за неудовлетвореност у жертвите и гражданите като цяло", каза Демир за SETimes.
Значителният период на изминало време влияе на процеса: много свидетели са мъртви, много свидетели са забравили събитията и много от тях не са готови да свидетелстват, заяви Тершелич.
Беким Блакай, изпълнителен директор на косовския Център за хуманитарно право, казва, че военните престъпления не остаряват, но с течение на годините става все по-трудно да се намират и събират факти и доказателства.
"Проблемът е, че когато военните престъпления не стигат до съдилищата, се създава култура на безнаказаност", каза Блакай за SETimes.
Тершелич заяви, че сътрудничеството между съдебните органи на страните от региона е важно за изправянето на възможно най-голям брой извършители пред съда.
Тя отбеляза резултатите от сътрудничеството между Хърватия и Сърбия.
През последните няколко години десет членове на сръбски паравоенни формации са били осъдени с окончателни присъди в Сърбия по процеси, в които Хърватската държавна прокуратура е предоставила доказателства.
Освен това имаше опити за създаване на регионални органи.
Сред тях е инициативата за създаване на Регионална комисия за казване на истината (РЕКОМ), чието начало бе положено през май 2008 г. в Подгорица от Наташа Кандич от Центъра за хуманитарно право в Сърбия.
Проектът има за цел да установи фактите за военни престъпления и сериозни нарушения на правата на човека, извършени в бивша Югославия, и се смята за главната инициатива по проблема в региона.
Йелашич признава, че дори за МНТБЮ сътрудничеството със страните от бивша Югославия е било особено трудно в началото, когато е било свързано с арестите на издирвани лица.
По-лесно беше в БиХ, тъй като Трибуналът можеше да разчита на подкрепата на международните части в страната да арестуват обвиняемите, каза тя.
В Сърбия и Хърватия обаче се изискваха внимателни преговори и голям натиск от международната общност, за да се осигури достъп до материалите и бегълците от правосъдието.
ОССЕ счита, че БиХ трябва да съкрати броя на войниците във въоръжените си сили наполовина, заяви говорителят на ОССЕ Урдур Гунарсдотир в четвъртък (29 май).
БиХ не може повече да си позволи да издържа големи въоръжени сили, тъй като целият военен бюджет е изразходван.
Според оценки на ОССЕ страната може да си позволи да поддържа максимум 9500 войници.
В момента броят на въоръжените сили във Федерация БиХ е 12000, а на армията в Република Сръбска - 6600.
Трима кюрдски бунтовници бяха убити при сблъсъци в четвъртък (14 октомври) с турските сили за сигурност близо до югоизточната провинция Тунчели.
Армията започна операция срещу членове на обявената извън закона терористична Кюрдска работническа партия (ПКК) в сряда, след като двама войници и един кюрдски бунтовник бяха убити.
Сблъсъкът избухнал, когато бунтовницити открили огън срещу войници, които ги призовавали да се предадат.
Силите за сигурност твърдят, че операцията продължава.
Боевете продължават въпреки едностранно обявеното спиране на огъна от ПКК през август и продължаването му с един месец в края на септември.
Социалният натиск и правните последици затрудняват живота на хората, които поради своите убеждения отказват да отбият задължителната военна служба в Турция.
Мехмет Тархан, на 33 г., отказва да служи в армията заради своите убеждения.
"Всеки турски мъж се ражда войник", гласи известна турска поговорка.
От основаването на турската държава през 1923 г. военните са една от най-мощните институции в страната.
Това създава проблеми за онези, които не вярват във военната служба.
Армията създаде държавата.
"Турция е военна нация", казва Мехмет Тархан, 33-годишен мъж, който отказва да служи в армията заради своите убеждения.
В момента Турция не позволява отказ от военна служба по съвест.
Срещу лицата, които отказват да отбият задължителната военна служба, се повдига обвинение в нарушаване на член 318 от турския Наказателен кодекс.
[Този] член, който се отнася до разубеждаването от отбиване на военна служба, гласи: "Лицата, които подбуждат или правят предложения, или разпространяват пропаганда, която може да разубеди хора от отслужването на военна служба, се осъждат на лишаване от свобода за срок от шест месеца до две години", посочва професор Бора Исяр от Националния университет на Ирландия в Мейнут.
В момента той пише статия за хората в Турция, които отказват да служат в армията заради своите убеждения.
Според Исяр те са третирани като войници въпреки отказа им да носят оръжие и когато откажат да се подчинят на военна заповед, срещу тях се повдига обвинение в нарушение на военния наказателен кодекс.
Докато е бил държавен служител в Диарбекир през 1995-2004 г., Тархан за първи път изпитва недостатъците на милитаризма.
Турската армия се отнасяше зле към кюрдите.
"Тези времена ме промениха", посочва той.
Днес милитаризмът противоречи на всичко, в което вярва Тархан.
Като активист на гей общността той публично обявява отказа си да служи в армията през октомври 2001 г.
В продължение на четири години турското правителство не го закача.
Всичко се променя през 2005 г., когато той е хвърлен в затвора, където твърди, че е бил подложен на постоянен словесен тормоз и мъчения.
Озан Екин Гьокшин, 23-годишен студент от Истанбул, отказва да отбие военната си служба миналата година на Международния ден на лицата, които отказват да служат в армията поради своите убеждения (15 май).
Гьокшин, който е социалист, вярва, че оръжията не трябва да се използват за постигане на политически цели.
Като студент той е успял да отлага военната си служба, докато стане на 30 г.
Въпреки това той смята, че военните се променят.
"Говори се дори за професионална армия", казва той.
Огуз Сьонмез, който се обръща против военните едва след като отбива военната си служба през 1993 г., е съгласен.
"Армията вече се поддава на натиска на европейските съдилища и движенията за граждански права", посочва той.
Сьонмез е основател на уебсайта Savas karsitlari ("Противници на войната"), който има за цел да помогне на хора като Гьокшин и Тархан, които искат да се откажат от военна служба.
В Турция е налице голям социален натиск за служене в армията, обяснява Сьонмез.
Трябва да защитиш родината, иначе си против турската национална идентичност.
"Ако не влезеш в армията, не ставаш в мъж", казва той.
В момента лицата, които отказват да отбият военната си служба поради своите убеждения, нямат законен статут в Турция.
Тархан живее в постоянен страх от арест.
"Това може да стане днес, може да се случи след 50 дни или след десет години", казва той.
Според Исяр дори и ако не бъдат заловени от военната полиция, онези, които отказват да отбият военната си служба, се намират в положение, което един европейски съдия определи като "гражданска смърт".
Не можеш да работиш, да гласуваш, да започнеш бизнес, да се ожениш или да впишеш в регистрите своите деца.
"С други думи, не можеш да се възползваш от никое от гражданските права, които имат гражданите на Република Турция", обяснява той.
Днес Тархан се издържа с временна работа в сивия сектор и с помощта на семейството си.
Въпреки това, ако можеше да върне времето назад, би направил същото: "В това вярвам".
[Антимилитаризмът] е моята утопия.
Щабът на НАТО в Сараево подкрепя мерките, наложени от върховния представител Пади Ашдаун срещу властите на РС, заяви говорителят на НАТО Дуайт Мууд в Сараево във вторник (21 декември).
Мууд потвърди, че БиХ не би могла да се присъедини към програмата на НАТО "Партньорство за мир", докато местните институции не демонстрират напредък в сътрудничеството си с Трибунала на ООН за военни престъпления, вкл. относно арестуването и екстрадирането на обвиняеми към Хага.
Също във вторник, американският посладник в БиХ Дъглас МакИлейни призова държавите-членки на ЕС да обмислят въвеждането на санкции срещу две босненско-сръбски партии - националната Сръбска демократична партия и Партията на демократичния прогрес.
Миналата седмица Вашингтон наложи забрани за пътуване на лидерите на двете партии.
ЕУФОР обяви, че части на тази мисия са открили миналата седмица два нелегални склада за оръжие в североизточна БиХ - в Живинице и Хан Поглед.
Оръжието е било унищожено.
Висши международни представители търсят финансови средства за създаване на съдебна камара за военни престъпления в БиХ.
Върховният пратеник на международната общност в Босна и Херцеговина, Пади Ашдаун, каза пред Съвета за сигурност на ООН в сряда, че работата по изправяне на военнопрестъпниците пред съда все още не е завършена и е необходимо да се разработят местни структури, които да поемат тази работа от Трибунала на ООН за военни престъпления.
Като подчертаха важността от гарантиране на правосъдието като част от мирния процес, висши международни представители апелираха за финансиране чрез дарения, за да се подпомогне създаването на съдебна камара за военни престъпления в Босна и Херцеговина (БиХ).
Тази камара ще се занимава с преследване на по-маловажни заподозрени за престъпления по време на войната от 1992 - 1995 г. в БиХ и според Съвета за сигурност на ООН тя е основна предпоставка за завършване на дейността на Международния наказателен трибунал за бивша Югославия (МНТБЮ).
Според стратегията за приключване на дейността на трибунала, изготвена по-рано тази година, МНТБЮ трябва да завърши работата си през 2010 г.
Върховният пратеник на международната общност Пади Ашдаун каза пред Съвета за сигурност в сряда (8 октомври), че работата по изправяне на военнопрестъпниците пред правосъдието още не е завършила и е необходимо да се създадат местни структури, които да поемат работата от трибунала.
Успехът на това начинание обаче изисква значително финансиране, каза Ашдаун.
Очаква се стойността на проекта да достигне 28 млн. евро през следващите пет години, плюс допълнителни 11 млн. евро за построяването и обезпечаването на дейността на държавен затвор, като част от разходите по него ще се поемат от бюджета на БиХ.
Няколко страни, включително Великобритания, Германия и Италия, вече се ангажираха да предоставят финансиране.
Съединените щати обещаха да предоставят една-трета от необходимите средства.
"Но все още не сме готови в никаква степен" - каза Ашдаун, като призова присъстващите на откритото заседание на Съвета за сигурност в сряда да присъстват на донорската конференция за БиХ, която ще се проведе в Хага в края на този месец.
"Напълно осъзнаваме вредното влияние, което военнопрестъпниците, срещу които е предявено обвинение, като г-н (Радован) Караджич, все още оказват върху политическата обстановка в БиХ", каза Ашдаун.
Знаем, че мирът не може да се смята за напълно установен, докато извършителите на тези неописуеми престъпления не бъдат в крайна сметка изправени пред правосъдието.
Вече е създадена Специална оперативна група, както и няколко работни групи, които да се занимават с конкретни въпроси, добави той, като подчерта, че международната общност е твърдо решена да осъществи този проект докрай.
Вече са предприети стъпки за създаване на функционираща държавна полиция със следствени и правоохранителни пълномощия и се очаква в началото на следващата година да заработи отдел за защита на свидетелите.
Бъдещата камара за военни престъпления ще действа в рамките на държавния съд на БиХ, каза председателят на МНТБЮ Теодор Мерон.
Тя ще гарантира "ефикасно и справедливо преследване на военнопрестъпниците при спазване на международно признатите стандарти за справедлив процес", добави той.
Планира се прехвърлянето в Сараево на 15 души, обвинени във военни престъпления, и 50 дела, събрани от прокурора на трибунала, съобщи "Асошиейтед прес".
Ашдаун каза, че международната общност е "близо до приключване на работата си в БиХ " и до своя първи, исторически успех в установяването на мир.
Но ние не можем да сложим край на ужасната война в БиХ - не можем да донесем мир на роднините и близките на 250 000-те жертви на тази война - докато виновните за тези страдания не бъдат изправени пред правосъдието.
В тяхно име трябва да доведем този проект до успех.
ОССЕ публикува доклад в понеделник (1 март), в който се заключава, че обвиняеми от етнически сръбски произход на процеси за военни престъпления са били подлагани на дискриминация на всеки етап от съдопроизводството.
Международната организация е извършила проучване върху 75 процеса за военни престъпления и е констатирала, че 83 % от обвиняемите сърби са били осъдени в сравнение със само 18 % от обвиняемите хървати.
"Трябва да има единен стандарт за съдебна отговорност, който да се прилага равномерно към всички, срещу които са повдигнати обвинения във военни престъпления в хърватски съдилища независимо от техния етнически произход и религиозни убеждения", заяви ръководителят на мисията на ОССЕ Петър Семнъби.
В понеделник хърватското правителство е представило в Хага доклад по издирването на генерала от резерва Анте Готовина, един от най-търсените от Трибунала на ООН обвиняеми във военни престъпления.
Главният прокурор на ООН за военните престъпления Карла дел Понте ще използва доклада заедно с този, представен през октомври 2003 г. от предишното правителство, за да оцени равнището на сътрудничество.
Сърбия арестува десет бивши членове на АОК за военни престъпления през 1999 г.
Полицията съобщи за арестуването в петък (26 декември) на десет етнически албански партизани, заподозрени в отвличането на десетки сръбски цивилни лица и в убийството на повече от 50 души малко след края на конфликта през 1998-1999 г. в Косово.
Заподозрените са били арестувани в операция в град Прешево в южната част на страната.
Министърът на вътрешните работи Ивица Дачич заяви, че полицията е претърсила 17 жилища там и е открила оръжие и доказателства, че заподозрените са членове на бившата Армия за освобождение на Косово (АОК).
Те са били прехвърлени в Белград късно в петък и скоро ще се явят пред съдия.
От канцеларията на прокурора за военни престъпления Владимир Вукчевич съобщават, че десетимата са били част от т.н. "Група на Гниляне", която е отвлякла 159 сръбски цивилни лица и е убила най-малко 51 души в Гниляне между юни и октомври 1999 г.
Заподозрените също са били издирвани заради "изнасилвания, задържане, осакатяване, измъчване и ограбване" на сръбски и неалбански цивилни лица, съобщават от канцеларията.
Дачич заяви, че лидеарите на групата остават на свобода и че се смята, че те са в Косово.
В събота от Косово са се обадили в Сърбия десетимата заподозрени да бъдат освободени.
Арестите целят "да превърнат във врагове албанци и сърби и да провокират косовските власти", се казва в изявлението на председателя на парламента Якуп Краснич.
Министър-председателят Реджеп Тайип Ердоган каза във вторник (30 октомври) в парламента, че Турция няма да се откаже от дипломатическите усилия за решаване на кризата с кюрдските сепаратисти, но и не изключва предприемането на трансгранична военна операция срещу Кюрдската работническа партия (ПКК) в Северен Ирак.
Ердоган обвини за атаките на терористичната група "вакуума в иракското правителство" и заяви, че водещите страни в света и региона не оказват на Анкара нужното съдействие в борбата й срещу ПКК.
Той предупреди също, че бъдещите отношения между Съединените щати и Турция зависят от реакцията на Вашингтон във връзка с проблема.
Междувременно във вторник външният министър Али Бабаджан каза, че Турция иска въпросът за ПКК да бъде разгледан и решен в рамките на ЕС.
Той подчерта, че страната му е сред тези, които подкрепят целостта, развитието и сигурността на Ирак.
Командващият СФОР генерал-лейтенант Уилям Уорд се срещна във вторник (22 април) с представители на Федерация БиХ и обсъди военните реформи и преструктурирането на въоръжените сили на БиХ.
Тема от особен интерес представляваше хармонизирането структурите на въоръжените сили в страната.
Министърът на отбраната на Република Сръбска (РС) Милован Станкович обаче не присъства на разговорите.
Хърватското министерство на правосъдието съобщи във вторник, че обвиненият във военни престъпления Мирко Граорац е бил прехвърлен в босненско-сръбската административна област, за да излежи там своята 15-годишна присъда.
Това действие е било предприето в отговор на искане, отправено от РС.
Хърватски съд постанови, че Граорац е виновен за извършване на престъпления в ръководения от сърбите концентрационен лагер край Баня Лука през 1992 година.
Процесът за геноцид срещу бившия босненски сръбски офицер Милорад Търбич започна в четвъртък (8 ноември) в БиХ.
Търбич е бил помощник-командир по сигурността на бригадата "Зворник" от босненската сръбска армия през юли 1995 г.
Той е обвинен, че лично е убил 55 мюсюлмани, както и че е наблюдавал екзекуциите на други 7 000 души след завземането на анклава, намиращ се под закрилата на ООН, от сръбските сили.
Трибуналът на ООН за военни престъпления в Хага прехвърли през юни делото на съдилищата в БиХ, давайки сигнал за повишаване на доверието в съдебната система и в нейната способност да разглежда дела за военни престъпления.
Това е вторият процес в БиХ, свързан със събитията в Сребреница.
По-рано тази година съдът започна процес срещу 11 бивши членове на специалните полицейски сили на Република Сръбска.
Също в четвъртък съдебни експерти от БиХ заявиха, че са приключили ексхумациите от масов гроб в Каменица, Зворник, северно от Сребреница.
Те са открили 35 цели скелета и части от други 205 тела.
Правителството на Република Сръбска (РС) реши в понеделник (2 февруари) да съкрати числеността на армията и полицейските сили на автономната област.
Общо 2 200 войници ще бъдат демобилизирани, а 621 полицейски служители ще бъдат освободени в съответствие с реформите в двата сектора.
Премиерът на РС Драган Микеревич и неговият колега от Федерация БиХ (ФБиХ) Ахмет Хадджипашич заминават за Вашингтон, за да участват в традиционната Молитвена закуска, организирана от президента Джордж Буш.
Също в понеделник около 200 фермери блокираха КПП "Горица" на границата с Хърватия в продължение на около 90 минути, протестирайки срещу условията на Споразумението за свободна търговия с Хърватия и срещу онова, което те определят като неспособността на правителството да защити тяхното местно селскостопанско производство.
Генералът от резерва Расим Делич обяви, че ще се предаде на трибунала за военни престъпления в Хага, за да изслуша обвиненията във военни престъпления, свързани с действията на отряд от ислямски доброволци по време на конфликта в БиХ.
Бившият главнокомандващ на босненската мюсюлманска армия Расим Делич обяви, че ще се предаде на Хагския трибунал на 28 февруари.
Той е обвинен във връзка с военни престъпления, извършени по време на босненския конфликт.
Международният наказателен съд за бивша Югославия (МНСБЮ) публично оповести в четвъртък (24 февруари) обвиненията срещу военновременния главнокомандващ на босненската мюсюлманска армия.
Това бе направено след като генералът от резерва Расим Делич обяви във вторник, че следващата седмица доброволно ще се предаде на съда в Хага.
Делич, който в момента е военен съветник на босненския член на тристранното председателство на Босна и Херцеговина (БиХ), Сюлейман Тихич, е обвинен, че носи непряка отговорност като командващ за военни престъпления, извършени срещу цивилни лица и военнопленници, включително мъчения и убийства на босненски сръбски затворници в лагера "Каменица" в Гостовицката долина.
Престъпленията са извършени между 1993 и 1995 г. от военния отряд "Ел Муджахид", който е включвал бойци от ислямски държави, пристигнали в БиХ по време на конфликта, за да помагат на военните сили на босненските мюсюлмани.
Отрядът е бил на подчинение на Трети корпус на Армията на Република БиХ (АРБиХ).
По това време генерал Делич е бил началник на Върховното командване на АРБиХ.
Според обвинението затворените в "Каменица" босненски сърби са били измъчвани с електрически ток и маркучи за въздух с високо налягане.
При друг инцидент през септември 1995 г. войници от АРБиХ заловили десетки босненски сърби - войници и цивилни, включително три жени.
Те също били изпратени в лагера "Каменица".
Всичките около 60 войници се водят за безследно изчезнали и се предполага, че са мъртви, а жените са били малтретирани и изнасилвани, се казва в обвинителния акт, цитиран от АП.
Третото обвинение се отнася за инцидент, случил се в деня, в който Делич е поел поста си на командващ.
Според МНСБЮ бойците от "Ел Муджахид" "безразборно открили огън" по група затворници - босненски хървати, заловени след нападение на село Малине в община Травник.
В момента МНСБЮ вече води дело срещу първия командващ на Трети корпус на АРБиХ, генерал Енвер Хаджихасанович, и комадващия на 7-а мюсюлманска бригада, Амир Кубура, за престъпления, извършени от "Ел Муджахид".
През септември 1995 г., по време на операция на 3-и и 2-и корпус на АРБиХ за освобождаване на село Возуча, отрядът "Ел Муджахид" е бил разположен зад вражеската линия и е извършил жестокости срещу босненски сърби - цивилни лица и военнопленници.
Босненски ръководители изразиха подкрепата си за Делич, като казаха, че в общи линии АРБиХ е спазвала международните военни конвенции.
Бившият служител на ЮНМИК Каликсте Мбарушимана бе арестуван във вторник (12 октомври) в Париж по подозрения в извършване на тежки военни престъпления в Демократична република Конго.
Преди няколко години Мбарушимана прекарва шест месеца като оператор на електронни данни в офиса на ЮНМИК в Гилан, Западно Косово.
Смятаният за лидер на Демократичните сили за освобождението на Руанда бе арестуван след като преди две седмици бе издадена тайна заповед за това от Международния наказателен съд в Хага.
Въпреки че Мбарушимана бе арестуван в Косово през 2001 г., той бе освободен след по-малко от един месец, тъй като Руанда не успя да подготви обвинителния акт срещу него.
След освобождаването му на 12 юни 2001 г., той заминава за Париж, където получава политическо убежище.
В сряда (1 октомври) Трибуналът на ООН за военни престъпления отложи процеса срещу бившия началник-щаб на югославската армия Момчило Перишич.
"Процесът се отлага до ново уведомяване, като се очаква назначаването на съдии", каза говорителят на съда Нерма Йелачич.
Перишич не се призна за виновен по 13-те обвинения във военни престъпления и престъпления срещу човечеството, които според обвинението е извършил, докато е бил началник-щаб на югославската армия от август 1993 до ноември 1998 г.
Обвиненията включват убийство, преследване по политически, расови и религиозни причини, изтребление, нехуманни действия и нападения срещу цивилни граждани.
Много от обвиненията са свързани с обсадата на Сараево, при която загинаха хиляди цивилни, и клането в Сребреница през 1995 г.
В неделя (9 март), правителството одобри разполагането на военни части в случай на война срещу Ирак.
Най-вероятно САЩ ще поискат спомагателна, логистична помощ.
Решението бе взето в контекста на предоставянето на подкрепа за антитерористичната коалиция.
Правителството е готово да предложи и военноморски и сухоземни бази, както и въздушно пространство при евентуални атаки и да осигури възможности за подготовка на международните коалиционни сили.
Спорът между кабинета и военните се задълбочи в четвъртък (1 март), след изказвания, които потвърдиха сериозните различия по политиката на Турция спрямо Ирак.
В интервю за "Си Ен Ен Търк" премиерът Реджеп Тайип Ердоган порица неотдавнашните изказвания на началника на ГЩ генерал Яшар Буюканът, в които той обвини иракските кюрдски лидери, че помагат на турските кюрдски бойци да се укриват в Северен Ирак.
Буюканът отхвърли възможността за всякакви контакти с тях.
Ердоган подчерта, че това може да е личното мнение на Буюканът, но подобни външнополитически въпроси са от компетенциите на кабинета.
Малко след интервюто с Ердоган обаче генералният щаб публикува съобщение за пресата, подкрепящо позицията на Буюканът.
В четвъртък външното министерство публикува декларация, в която протестира срещу споразумението за военно сътрудничество, което Франция и Кипър подписаха по-рано тази седмица.
Анкара заяви, че то само ще навреди на усилията за обединяване на Кипър.
В понеделник (18 юни) министерството на отбраната огласи плановете за съвместно военно учение, включващо България, Румъния и Сърбия, което ще се проведе през следващата седмица.
Трите страни са сключили споразумение за провеждане на учението по време на среща в централата на НАТО в Брюксел по-рано този месец.
Това тристранно учение ще има за цел подобряване на взаимодействието при управление на кризи и ще се проведе по поречието на Дунав.
Началник-щабът на сръбската армия генерал-майор Здравко Понош замина на посещение в Китай.
В дневния ред ще доминират въпроси на двустранното военно сътрудничество.
Националният военен клуб в Букурещ обяви в събота (9 август), че ще бъде домакин на 29-я конгрес на Международната комисия по военна история.
Четиридневният форум ще започне в понеделник под егидата на президента Йон Илиеску.
Представители от 32 страни се очаква да участват в международния конгрес.
В понеделник (10 февруари) Висшият военен съвет реши да одобри молбата на САЩ за логистична подкрепа в случай на операция срещу Ирак.
Президентът Йон Илиеску заяви, че Румъния ще предостави въздушни коридори и военна инфраструктура, както и части за ядрена, химическа и биологична защита, военна полиция и инженерни взводове.
Всички големи политически партии подкрепиха решението и отбелязаха, че парламентът вероятно ще одобри молбата на САЩ на обща сесия тази седмица.
Четирима бивши хърватски полицаи бяха осъдени на затвор от хърватски съд в петък (21 декември) за това, че са съдействали за извършването на военни престъпления в Беловар през октомври 1991 г.
Първият осъден, Лука Маркешич бе осъден на четири години затвор, докато другите трима - Зденко Радич, Зоран Мараш и Иван Орлович бяха осъдени на по три години затвор.
Обвиняемите бяха признати за виновни за това, че са позволили на неназовани хърватски милиционери да заведат шест заловени войници от югославската национална армия и един цивилен от затвор в Беловар до близката гора, където милиционерите открили огън по тях.
Войниците били убити, но цивилният оцелял.
Четиримата обвиняеми първоначално бяха обвинени във военни престъпления, но по-късно прокуратурата свали тези обвинения и ги промени на оказване на съдействие за извършване на военни престъпления.
Съд в Митровица произнесе присъдата си във връзка със задържанията на лица в два лагера в северната част на Албания.
ЮЛЕКС арестува командира от АОК Сабит Геци през май 2010 г.
Сабит Геци, бивш командир от "Армията за освобождение на Косово" (АОК), обвинен в извършването на военни престъпления срещу цивилни граждани в Северна Албания, беше осъден на 15 години лишаване от свобода от окръжния съд в Митровица.
Съдът го призна за виновен по обвинения във връзка с неговите действия по време на войната в лагерите на АОК в Кукъс и Чахан.
Лагерите първоначално са служели като логистични и учебни бази, но Геци ги трансформира в места за задържане на косовски албанци, които не желаят да участват в конфликта или според АОК сътрудничат на сръбските власти.
Трима съучастници - Алия Риза, Шабан Хоти-Резала и Хаки Реджепи - също бяха признати за виновни в измъчването на цивилни граждани с цел получаване на информация и признания.
Геци, който е един от основателите на АОК, беше близък сътрудник на премиера Хашим Тачи през войната.
Тепърва ще проличи обаче дали министър-председателят ще пострада от политическите ефекти на присъдата.
"Делото може да повлияе на по-нататъшната политическа изолация на премиера, но едва ли ще има пряко въздействие", заяви за SETimes изпълнителният директор на Института за балканска политика Себ Бютючи.
Присъдата беше обявена в момент, когато ЮЛЕКС се готви да разследва твърденията, че АОК е била замесена в трафик на органи по време на войната.
Слуховете за предполагаемия трафик се разпространяват от години и бяха официално оповестени в доклад от 2010 г. на докладчика на Съвета на Европа Дик Марти, който изрично посочва като замесен Тачи.
В същия доклад се твърди, че Геци е измъчвал и прострелял смъртоносно цивилен гражданин в Кукъс.
Процесът се следеше внимателно в Сърбия заради споменаването на двата лагера в Северна Албания.
Семействата на отвлечени косовски сърби твърдят, че от 1998 г. знаят, че изчезналите лица са били транспортирани там.
Влиятелни албанци дойдоха и ни казаха, че нашите близки са задържани в Албания, за да бъдат разменени за албанци, държани в затвори в Сърбия.
"В доклада на [Дик Марти] се казва, че отвлечените в Ораховац сърби са били видени за последен път живи на границата с Албания, т.е. в лагера в Кукъс", каза Олгица Божанич, представител на Асоциацията на семействата на отвлечени и изчезнали лица.
Ако ни бяха повярвали по-рано, може би някои от нашите роднини щяха да са още живи.
"Но изглежда, че дори и днес няма воля да се разследват престъпленията срещу сърби", каза тя за SETimes.
Говорителят на ЮЛЕКС Блерим Красничи заяви, че присъдата на Геци "не е свързана с доклада на Дик Марти".
Бютючи се съгласи, че връзката не е ясна.
Докладът на Марти съдържа различни истории, които невинаги са последователни и свързани взаимно, затова е трудно да се каже, че делото срещу Геци е свързано с твърденията на Марти.
Посещението на кораб от военноморския флот на САЩ в малкия крайморски град Неум бе определено като знак за продължаващата подкрепа на САЩ за усилията на БиХ, насочени към евроатлантическа интеграция.
Военният кораб на САЩ "Мичър" (DDG 57) е ескадрен миноносец от клас "Арлей Бърк", пуснат в експлоатация на 10 декември 1994 г.
Посещението на кораб от военноморския флот на САЩ в малкия крайморски град Неум в Босна и Херцеговина (БиХ) бе определено като знак за продължаващата подкрепа на САЩ за усилията на БиХ, насочени към евроатлантическа интеграция.
Ескадреният миноносец с управляеми ракети на борда "Мичър" (DDG 57) пристигна в събота (15 октомври) и остана в Неум през уикенда, за да вземе участие в празненствата по случай предстоящата 10-а годишнина от Дейтънското мирно споразумение.
Посещението включваше различни прояви с участието на екипажа на "Мичър", посолството на САЩ и представители на правителството на БиХ и местните управи.
Това е второто посещение на кораб от САЩ в Неум.
Местните журналисти се разходиха из кораба и посетиха бойния информационен център на "Мичър".
По време на пресконференция на борда посланикът на САЩ в БиХ Дъглас Макелхъни каза, че посещението ясно показва ангажимента на Съединените щати към региона и специално към БиХ.
Съединените американски щати са с тази страна още от подписването на Дейтънското мирно споразумение, което сложи край на ужасната война.
"Ние работим с гражданите на страната и постигнатият огромен напредък надхвърля рамките на споразумението", каза той.
Макелхъни приветства конкретно успехите в отбраната и постигнатия наскоро пробив с реформата в полицията.
В същото време той подчерта, че най-важният въпрос сега е да бъдат заловени и екстрадирани обвиняемите, издирвани от Международния наказателен съд за бивша Югославия.
Това ще отвори вратите за влизане в програмата на НАТО "Партньорство за мир", отбеляза той.
В Неум бе и американският адмирал Хари Улрих, началник на Командването на ВМС на НАТО в Неапол, Италия.
Трудно е да си представим, че едва преди десет години военни кораби като "Мичър" бяха разположени край брега като част от опитите да се сложи край на конфликта в БиХ, каза той.
Като приветства с добре дошъл екипажа на кораба, членът на председателството на БиХ Борислав Паравац каза, че това посещение показва официалното признание на САЩ за всичко, постигнато през десетилетието след подписването на Дейтънското споразумение.
"За нас това посещение е в отговор на нашата благодарност към Съединените щати, които направиха много за БиХ, главно за установяването на мир и предоставянето на огромна помощ за осъществяване на реформите, които ще доведат до евроатлантическа интеграция", каза Паравац.
Той е част от Атлантическия флот на САЩ, базиран в Норфолк, Вирджиния, има дължина 154 метра, водоизместване 8000 тона и газене 9,3 метра.
Корабът три пъти е участвал в операции в Средиземноморието, както и в множество учения в Карибския басейн.
Капитан II ранг Стивън Евънс от Бофорт, Южна Каролина, е командир на кораба.
Той ръководи екипаж от около 340 души.
Във вторник (4 август) армията съобщи, че са назначени нови командващи на военновъздушните и военноморските сили.
В изявление на Генералния щаб се казва, че военновъздушните сили ще бъдат под командването на генерал Хасан Аксай, който ще замени на поста излизащия в оставка генерал Айдоган Бабаоглу.
Адмирал Ешреф Угур Йегит ще оглави флота на мястото на адмирал Метин Атач.
Новите назначения влизат в сила от 30 август.
Те бяха огласени след ежегодното заседание на Върховния военен съвет и бяха одобрени от президента Абдула Гюл.
В изявлението се казва също така, че трима офицери са били освободени от служба поради подозрения във връзки с ислямски групи.
Във вторник парламентът не успя да избере свой нов председател, който да замести напускащия поста Кьоксал Топтан, чийто мандат изтича в неделя.
На двете гласувания никой от кандидатите не успя да събере необходимото мнозинство от две трети от 367 гласа.
За подкрепата на парламента в сряда ще се състезават отново петима кандидати.
Прокуратурата в Шишак е предявила обвинения във военни престъпления срещу петима сръбски граждани, съобщиха в събота (14 август) местните медии.
Твърди се, че Душан Йович, Владо Купович, Марко Върчели, Миле Паспали и Йоша Ковачевич са замесени в пестъпления срещу цивилни лица и военнопленници по време на войната през 1991-1995 г. в района на Глина.
Петима бивши хърватски военни офицери сега очакват обвинения в извършване на военни престъпления срещу сърби по време на конфликта от 1991-1995 г., обяви в четвъртък (8 януари) държавната прокуратура.
Според твърденията петимата са унижавали, измъчвали и упражнявали физически и психологически тормоз над военнопленници в затвора "Лора" в Сплит, Южна Хърватия.
Много от пленниците получили сериозни наранявания, а трима са починали, се казва в изявлението.
Двама от заподозрените, идентифицирани от медиите като бившия затворнически надзирател Томислав Дуич и бившият тъмничар Емилио Бунгур, се укриват.
Петимата са част от група лица, които вече са получили задочни присъди от съда в Сплит през 2006 г.
Те са получили по осем години лишаване от свобода за изтезания и убийства на сърби в "Лора" отделно от новите обвинения във военни престъпления.
В понеделник (15 октомври) съдебен състав на Сараевския кантонален съд осъди пенсионирания босненски сръбски полицай Борислав Берян на седем години затвор за военни престъпления, извършени на територията на кметство Илиджа от 1992 до 1993 г.
Съдът постанови, че Берян лично е помагал за въоръжаването на сърбите в района и доброволно е участвал в прогонване, изтезания и незаконни арести.
Той е давал също и заповеди за убийствата на цивилни и военнопленници там и е ограбвал имуществото на хърватски цивилни граждани.
В сряда (29 януари) приключи визитата на помощник-генералния секретар на НАТО по военните операции и планирането Едгар Бъкли в Букурещ.
Той даде положителна оценка на реформите, които се извършват в армията и добави, че екипът, който се занимава с този процес, е сериозен.
Основните цели на реформата са намаляване числеността на войската и подобряване на отбранителните възможности.
По-късно военният министър Йоан Мирча Паску заяви, че не е обсъждано участието на Румъния в евентуална операция срещу Ирак.
Последните 2 413 войника на наборна служба в България се уволниха в неделя (25 ноември), с което бе отбелязан краят на задължителната военна служба.
От 1 декември българската армия ще бъде изцяло професионална, с численост между 31 000 и 39 000 души.
Уволнението на войниците, което се състоя месец по-рано по предложение на министъра на отбраната Веселин Близнаков, бе отбелязано с церемонии в София и в четири други града на страната.
Полицията е арестувала седем души, заподозрени в извършването на военни престъпления срещу сръбски войници през 1995 г., съобщиха местните медии в понеделник (19 октомври).
Твърди се, че престъпленията са извършени на босненска територия в края на конфликта от 1992-1995 г. в страната.
Съобщения в медиите сочат, че задържаните са бивши членове на хърватската армия, които са заподозрени в убийството на петима сръбски войници в село Млинище по време на операция на хърватските и мюсюлманските сили срещу босненските сърби.
По силата на споразумение между правителствата на Хърватия и Босна хърватската армия се сражаваше редом с босненските войски срещу босненските сърби през лятото на 1995 г.
В четвъртък (12 август) прокуратурата за военни престъпления предяви обвинение срещу хърватския гражданин Велко Марич за престъпления, извършени през 1991 г. срещу цивилни в село Растовац в хърватската община Грубишно Поле.
Марич, на 59 години, бе арестуван в сряда в Цариброд - на границата с България - по силата на заповед за арест, издадена през април.
Междувременно сръбският национален съвет за сътрудничество с Трибунала за военни престъпления в Хага на свое заседание в четвъртък констатира, че сътрудничеството се развива гладко.
Членовете на съвета обсъдиха различни въпроси, като предоставяне на документация, достъп до архивите на държавните органи и други технически въпроси на сътрудничеството.
Турските депутати одобриха във вторник (8 юли) продължаването на турската военна мисия във Временните сили на ООН в Ливан с още една година.
Турция поддържа около 1 000 военнослужещи в Ливан, повечето от които са моряци.
Повече от 260 войници и цивилни инженери служат там като част от мироопазващите сили на ООН.
Тяхната мисия трябваше да приключи на 31 август, но с одобрението на парламента нейният удължен мандат ще започне от 5 септември.
Дългоочакваната визита на турския министър-председател Реджеп Тайип Ердоган в Ирак бе насрочена за четвъртък (10 юли), съобщиха турските медии.
Ердоган ще се срещне с висши иракски представители, включително с президента Джалал Талабани и министър-председателя Нури Ал Малики.
В четвъртък (20 декември) Областният съд за военни престъпления оправда бивш член на "Армията за освобождение на Косово" (АОК).
Синан Морина бе обвинен във връзка с преследване, изнасилване и изтезания на сръбски цивилни в косовското село Оптеруша през 1998 г.
Председателят на съда Оливера Анжелкович каза, че не са представени достатъчно доказателства, за да бъде осъден обвиняемият.
Сръбският прокурор за военни престъпления Владимир Вукчевич обеща да обжалва решението на съда.
Други 33 бивши членове на АОК са обвиняеми по същото дело.
Министър-председателят Иво Санадер потвърди във вторник (29 януари), че генерал Йосип Лучич ще остане начело на генералния щаб на армията за нов петгодишен мандат.
Настоящият мандат на Лучич изтече официално на 16 януари и постът му бе поет временно от Славко Барич.
Назначаването на Лучич за нов мандат срещна съпротива, тъй като той няма официално военно образование и не е завършил военна академия.
Критиците му твърдят също, че заемането на поста началник-щаб на армията от един и същи човек за толкова продължителен срок от време е в противоречие с практиката на НАТО.
Късно вечерта във вторник (3 ноември) беше изпратено ново писмо до гражданската прокуратура, разследваща група в редовете на турските въоръжени сили (ТВС), за която се твърди, че е планирала преврат, насочен срещу управляващата Партия на справедливостта и развитието (ПСР).
Телевизионните канали разпространиха новината като извънредно съобщение.
За втори път същият неназован източник от ТВС, който изпрати първото писмо преди две седмици, предоставя допълнителна информация за групата в редовете на ТВС и тяхната незаконна дейност.
Източникът твърди, че подобна дейност във въоръжените сили не се е ограничавала само до полковник Дурсун Чичек, чийто подпис стои под документите, а е включвала директно военни с висок ранг.
Министър-председателят Реджеп Тайип Ердоган призова армията да сътрудничи на следствието.
"Ако там има заподозрени, те трябва да бъдат разобличени и предадени на правосъдието", заяви той.
Значително съкращаване на сръбско-черногорската армия се предвижда до 2010 г., обяви заместник-началникът на ГЩ на армията генерал-майор Здравко Понош в интервю, публикувано в неделя (2 април) в ежедневника "Политика".
Той заяви, че числеността на армията трябва да бъде намалена от сегашните 50000 военнослужещи на по-малко от 30000 до 2010 г.
В плановете се предвижда съкращаване на личния състав на армията до 36000 души до края на 2007 г., добави Понош.
Босна и Херцеговина (БиХ) и Сърбия и Черна гора подписаха в петък споразумение за военно сътрудничество.
Документът бе подписан по време на първото официално посещение на министъра на отбраната на БиХ Никола Радованович в Белград.
Генерал Илкер Басбуг, новият началник на Генералния щаб на турската армия заяви, че плуралистичната демокрация изисква запазване на секуларизма.
Той смята, че турско-американските отношения са "отлични" и призовава за справедливо отношение на ЕС към кандидатурата за членство на Анкара.
"Турско-американските отношения са добри и са изградени върху общи ценности", заяви генерал Илкер Басбуг.
Генерал Илкер Басбуг стана началник на Генералния щаб на турската армия миналата седмица и произнесе ключова реч, за да очертае възгледите си за секуларизма, националната държава и глобализацията.
Едномесечната борба за власт в Турция между правителството на Партията на справедливостта и развитието (ПСР), която е с ислямистки корени, и секуларистите, ръководени от военните, прикова вниманието върху промяната в ключовия военен пост.
В дългоочакваното обръщение Басбуг изрази ангажираността на военните с демокрацията и демократичните принципи, но и изрази загриженост по отношение на увеличаващата се ислямизация на обществото под управлението на ПСР.
Част от нашето общество се безпокои по отношение на нова културна идентичност и начин на живот в Турция под управлението на религията.
"Тези страхове трябва да бъдат възприети сериозно", каза Басбуг.
Командващ турските сухоземни сили през последните две години, той е твърд поддръжник на запазването на светския, унитарен характер на турската национална държава.
"Генерал Басбуг пое най-трудния пост в най-трудното време", писа във всекидневника "Милиет" ветеранът либерал Мехмет Али Биранд.
Той пише, че генералът притежава "забележителни квалификации" за това време.
Според Биранд Басбуг е известен с дълбоките си познания по политически и военни въпроси и със своя реализъм.
По време на церемонията по предаването на поста, Басбуг цитира философа Юрген Хабермас, подчертавайки необходимостта от запазване на националната държава от предизвикателствата на глобализацията.
Водещи поддръжници на глобализацията се опитват да укрепят националните си структури, за да посрещнат предизвикателствата на глобализацията.
Ние не можем да пренебрегнем факта, че това също се отнася и за Съединените щати и Европейския съюз, подчерта той.
По отношение на принципа на национализма и кюрдския проблем Басбуг изрази подкрепа за разширяване на културните права на етническите кюрди в Турция, но изключи всякакви ходове за предоставяне на "групови права", което според него ще подкопае структурата на националната държава.
Подобно на много високопоставени турски генерали Басбуг има опит с НАТО.
Той е служил като началник на логистиката и инфраструктурата във Върховния щаб на съюзните сили на НАТО в Европа (SHAPE) в Мон, Белгия, и като командващ Първа бронирана бригада в Истанбул.
В първото си обръщение като началник на Генералния щаб на турската армия миналата седмица той окачестви военните отношения със Съединените щати като "отлични" и оцени високо американската помощ в борбата срещу терористичната Кюрдска работническа армия.
"Турско-американските отношения са стабилни и са изградени върху общи ценности", каза той.
Той отправи и послание към ЕС.
Басбуг призова Брюксел да третира Анкара както другите страни-кандидатки за членство в ЕС.
Той подчерта стратегическите потребности на ЕС и предупреди, че влиянието на блока на 27-те ще приключи на Балканите, преди Кавказ и Близкия изток, ако той не приеме Турция.
Освен това, каза той, Турция е най-мощната светска демокрация в региона.
Полицията арестува етнически сърбин, заподозрян във военни престъпления, извършени по време на конфликта от 1991-1995 г., предадоха медиите в неделя (14 март).
Никола Ковачевич, на 60 г., бе задържан в събота на границата с Босна и Херцеговина.
Той е издирван от Загреб във връзка с избиването на най-малко 56 хърватски граждани през 1991 г.
Ковачевич е живял в Сърбия през последните 15 години.
Трибуналът на ООН за военни престъпления в Хага откри в четвъртък (11 януари) процеса срещу бившия босненски сръбски генерал Драгомир Милошевич, който е обвинен, че е ръководил 44-месечната обсада на Сараево по време на конфликта от 1992-1995 г., при която загинаха над 10 000 души.
Прокурорът Алекс Уайтинг заяви, че Милошевич е бил добре запознат с обстановката, знаел е какво върши и какви ще са последиците от действията му, когато е поел командването от предшественика си Станислав Галич през август 1994 г.
Милошевич се предаде на Хагския трибунал през декември 2004 г.
Галич бе първоначално осъден на 20 години затвор, но по-късно получи доживотна присъда.
В четвъртък сръбският ултранационалист Воислав Шешели заяви пред "Ройтерс", че бързо се възстановява от изтощителната гладна стачка, на която се подложи към края на миналата година в знак на протест срещу назначаването на адвокат за неговата защита.
Той прекара без храна 28 дни, с което предизвика прекъсване на процеса за военни престъпления срещу него в Хага.
Комисарят на ЕС по разширяването Гюнтер Ферхойген се яви в понеделник (28 април) пред Комисията по външните отношения на Европейския парламент и заяви ,че военните в Турция трябва да бъдат поставени под цивилен контрол, а не обратното.
Той добави, че Турция се нуждае от хармонизиране на своето законодателство по отношение на цивилния контрол върху военните в унисон с регламентите на ЕС.
Ферхойген отбеляза също, че преговорите на Турция за присъединяване могат да започнат още през 2005 година.
Същия ден турският министър на правосъдието Джемил Чичек заяви, че в страната има широка политическа подкрепа за усилията за присъединяване към Съюза.
Албания ще премахне задължителната военна служба до 2010 г.
Албанското правителство реформира изцяло своята армия с цел да я направи по-професионална и да изпълни изискванията за членство в НАТО.
Военната служба в Албания вече няма да бъде задължителна.
От 1 януари 2010 г. в Албания вече няма да се отбива задължителна военна служба.
Инициативата е част от реформите, изисквани от НАТО, към която страната се надява да се присъедини след изпълнение на изискванията на Алианса.
Парламентът прие миналата седмица закон за започване на реформата.
Законодателството е част от програмата, стартирана от албанските въоръжени сили - с помощта на американското Министерство на отбраната - за техническо осъвременяване и пълно професионализиране на армията до 2010 г.
"Имаме за цел [да изградим] армия от професионалисти", каза премиерът Сали Бериша след приемането на закона на 13 август.
"Изграждането на професионална армия ще предостави възможност за работа на младите хора ... в рамките албанските въоръжени сили", каза министърът на отбраната Газменд Окета.
Правителството продължава да изчислява заплатите на военните по новата система, но то ще предвиди и други стимули, като достъп до жилищно настаняване и други придобивки.
Окета каза, че през идните месеци военните ще открият няколко центъра за набор на кадри, в които ще могат да се записват завършилите средно образование.
Реформата ще включва още придобивки за младежите, стремящи се към кариера в армията.
С въвеждането на професионалната система Военната академия "Скендербек" в Тирана ще добави няколко нови отдела.
Военната служба е задължителна от 1945 г., макар че срокът й се е променял във времето.
В началото той е бил четири години.
През 1954 г. е бил намален на три години.
През 1972 г. е станал 27 месеца, а през 1992 г. - 18 месеца.
През 1996 г. той е редуциран до сегашните 12 месеца.
През януари правителството обяви планове да съкрати въоръжените си сили с 3 % до 2013 г.
Плановиците предвиждат до 2010 г. да има 14 500 професионални военнослужещи.
В петък (3 ноември) босненски съд осъди двама сърби за военни престъпления, извършени по време на конфликта от 1992-1995 г.
Според най-тежката подобна присъда, издавана от съд в БиХ, обвиняемият Марко Самарджия бе осъден на 26 години затвор заради това, че през 1992 г. е измъчвал и убил мюсюлмани в град Ключ.
Той е бил командир на сръбска част по това време.
Никола Ковачевич, 38-годишен, бе осъден на 12 години затвор в отделен процес.
Той бе обявен за виновен за транспортирането на мюсюлмани и други лица до концентрационни лагери в областта Сански Мост в началото на конфликта през 1992 г.
Прокурорите твърдят, че ще поискат по-сурова присъда за него.
Също в петък, съдът в БиХ съобщи, че съдебният процес за военни престъпления срещу бившия министър на правосъдието и вътрешните работи на Република Сръбска Момчило Мандич ще започне в понеделник.
Бившият близък съратник на укриващия се от правосъдието Радован Караджич е обвинен във връзка с нападението над Сараево през април 1992 г. и за създаването на лагери в Илиджа и Фоса.
Миналата седмица в друг процес Мандич бе осъден за финансови престъпления.
Анализаторите спорят дали присъдата ще има последици за позицията на Сърбия в съдебните дела, свързани с войните от 90-те години на миналия век.
Бившият началник на генералния щаб на Армията на бивша Югославия Момчило Перишич слуша присъдата на Хагския трибунал за военни престъпления в бивша Югославия във вторник (6 септември).
Бившият началник на генералния щаб на Югославската армия Момчило Перишич получи присъда от 27 години затвор във вторник (6 септември) за това, че е подпомагал и подкрепял престъпления срещу мюсюлмани в Босна и Херцеговина (БиХ) и срещу хървати между 1993 и 1995 г..
Съдебното заседание, председателствано от съдия Баконе Молото, също призна Перишич за виновен в оказване на съдействие и подкрепа за убийството на около 7 000 мюсюлмани и за разселване на населението на Сребреница през юли 1995 г., за артилерийски и снайперистки нападения срещу цивилни лица в Сараево и за ракетни нападения срещу Загреб през май 1995 г.
В решението на съда обаче се казва, че той не носи отговорност като главнокомандващ за престъпленията, тъй като "не е доказано по категоричен начин, че е имало отношения "началник-подчинени" между него и извършителите на престъпленията в Сребреница и Сараево".
Присъдата бе постигната с мнозинство на гласовете от съдиите Мишел Пикар от Франция и Педро Давид от Аржентина, а председателстващият съдия Баконе Молото изрази противно мнение.
Защитата на Перишич обяви, че ще обжалва присъдата.
Присъдата привлече голям интерес в Сърбия, както и в БиХ и Хърватия.
Анализаторите в Белград обсъждат дали присъдата ще окаже влияние върху процесите в международните съдилища.
Хърватия и Сърбия се съдят за геноцид в Международния съд (МС) в Хага.
Делото за геноцид, заведено от БиХ срещу Сърбия в МС завърши наскоро - в решението се казва, че Сърбия не носи пряка отговорност за геноцида в Сребреница, но не е направила достатъчно, за да го предотврати.
Ръководителят на Сръбската служба за сътрудничество с МНТБЮ Душан Игнатович каза за SETimes, че е много важно за Сърбия, че в присъдата се определя, че Перишич не е бил висшестоящ началник на въоръжените сили на Република Сръбска и на техния командир Ратко Младич, който бе обвинен за геноцида в Сребреница.
"Също така е важно, че трибуналът оправда Перишич по обвиненията в оказване на помощ при клането в Сребреница", каза Игнатович и добави, че е бил изненадан от частта на присъдата, в която се определя отговорността на Перишич за бомбардирането на Загреб.
Директорът на Фонда за хуманитарно право в Белград Наташа Кандич определи присъдата на Перишич като "подходяща".
"Трудно е да се разбере, че той [Перишич] е имал контрол върху Сръбската армия в Хърватия, а не е имал контрол върху Босненската сръбска армия", каза Кандич.
Воин Димитриевич, директор на Центъра за човешки права в Белград каза за SETimes, че присъдата не е довела до "големи промени", защото Перишич е осъден за това, че е подкрепял извършването на престъпления, а не за геноцид.
Според него досега практиката е показала, че МС рядко преразглежда издадените от него присъди.
Бошняшките партии в БиХ обаче не са удовлетворени от присъдата.
Висопоставеният представител на Партията на демократичното действие на БиХ Амир Зукич каза, че Перишич заслужава доживотен затвор.
"Всяка присъда е твърде лека за извършеното в Сараево и Сребреница", каза Зукич за белградските медии.
Официални хърватски представители също казаха, че Перушич е заслужавал по-сурова присъда.
Бившият ръководител на Хърватския хелзинкски комитет за човешки права Зарко Пуховски обаче каза,че присъдата няма да има отрицателен ефект върху позицията на Сърбия пред МС.
Пуховски каза за белградските медии, че отговорността на сръбския генерал за геноцида в Сребреница не е потвърдена, и че присъдата не може по никакъв начин да повлияе върху делото на Хърватия срещу Сърбия за геноцид.
Раде Милевич, бивш член на сръбските бунтовнически сили, получи в сряда (17 декември) присъда от 12 години затвор за военни престъпления, извършени по време на конфликта от 1991-1995 г.
Милевич, на 64 г., бе признат за виновен в убийството на четирима хърватски цивилни граждани в Глина през 1991 г.
Съд издаде присъда срещу него още през 2007 г., но Върховният съд на Хърватия се намеси, позовавайки се на процедурни нарушения.
В сряда Милевич получи по-малка присъда от предишната 14-годишна присъда поради липса на безспорни доказателства, че е бил пряк участник в убийствата.
Членове на ЮФОР извършиха в четвъртък (12 март) внезапен обиск в дома на Душан Тодич в Баня Лука в опит за събиране на информация за местонахождението на военновременния босненски сръбски командир Ратко Младич.
Операцията бе като цяло успешна.
"Конфискувахме седем кашона с документи", заяви говорителят на ЮФОР Пат О’Калаган.
Тодич е служил в армейския разузнавателен център, който бе разпуснат след конфликта от 90-те години на миналия век.
Арестът на Младич е главното предварително условие за напредъка на Сърбия към членство в ЕС.
Производителите на оръжия и боеприпаси прекараха години в опити да възстановят нивото на бизнеса си отпреди конфликтите от 90-те години на миналия век.
Оръжейният завод в Нови Травник е един от многото в БиХ, които работят с намален капацитет.
Военната промишленост на Босна и Херцеговина (БиХ) - някога важен стълб на икономическото развитие - почти рухна след конфликтите от 90-те години на миналия век и разпадането на бивша Югославия.
Някога заводите бяха осеяли страната - "Претис" във Вогошча, "Игман" в Конич, "Витезит" във Витез, "Зрак" в Сараево, "Чаявец" в Баня Лука, "Соко" в Мостар, "Братство" в Нови Травник, Институтът за технически ремонт "Орел" и "Фамос" в Храсница.
Те произвеждаха всичко - от патрони за малокалибрени пистолети до снаряди за реактивни гранатомети.
Те произвеждаха боеприпаси и ремонтираха двигатели и други машини дори и при най-трудните обстоятелства, близо до огневата линия.
Статистиката, черно на бяло, е шокираща.
Според данни от 1986 г. военната промишленост е имала годишен оборот от 825 млн. щ.д.
През 2009 г. той е бил около 30 млн. щ.д., или 45 млн. конвертируеми марки, според Външната палата на БиХ.
Може би по-важно е въздействието върху работната сила.
Преди войната в БиХ военната промишленост е имала 40 000 служители; днес броят им е под 3 000.
Макар че много местни икономисти вярват, че военната индустрия на БиХ продължава да бъде "кокошката, която снася златни яйца", промишлеността е занемарена и осакатена от решението за разделяне на страната на две автономни области.
"Няма нито една търговска фирма на държавно равнище, която да произвежда оръжия или военно оборудване, а всички те се нуждаят от разрешителни на областно ниво за каквато и да било търговска дейност", казва Ума Синанович, говорител на държавното министерство на отбраната на БиХ.
Министерството на външната търговия на държавно ниво дава само окончателното си съгласие за търговски трансакции въз основа на разрешенията от автономните области.
До голяма степен оставени на самоиздръжка, някои фирми в БиХ успяха миналата година да изнесат продукция до някои взискателни пазари, като Швейцария, Великобритания и Египет.
Най-успешната компания, "Игман" в Конич, изнася пълния асортимент на боеприпасите си и е спечелила близо 15 млн. евро през последната година.
Всички оръжейни производители в БиХ са съгласни, че правоотношенията, свързани със собствеността на тези компании, трябва да се преразгледат.
Във връзка с това държавното министерство на външната търговия и икономическите отношения неотдавна започна работа по изменение на Закона за преките чуждестранни инвестиции, за премахване на рестриктивните мерки, като изискването за ненадвишаване на 49 % чуждестранен дял във фирмите от военната индустрия.
Лъч на надежда се забелязва и в изпълнението на междудържавните споразумения за сътрудничество във военната промишленост между БиХ и Пакистан, Румъния, Турция, Египет и Сърбия.
Според Драгиша Мекич, помощник-министър за външнотърговската политика и чуждестранните инвестиции, споразумението с Пакистан вече е подписано и ратифицирано, докато споразумението с Турция е в последните етапи на подготовка.
В по-близък план Мекич отбелязва известно ниво на сътрудничество с военните индустрии на съседните страни чрез търговски договори между заводите.
В по-широка перспектива БиХ се опитва да подобри своя имидж.
Наши изложители участваха в някои големи и значими световни международни панаири, като тези в Париж, Анкара, Абу Даби, Куала Лумпур и др. подобни.
БиХ има необходимите дадености, добавя той.
"Имаме необходимите човешки ресурси, организационни и технологични възможности да излезем на външните пазари, както и дългогодишен опит във военната продукция", казва Мекич.
Това, което липсва на БиХ, е огромна армия, нуждаеща се от оръжия и боеприпаси.
Отдавна отминаха дните, когато бивша Югославия разполагаше с над 400 000 войници и произвеждаше всичко, от малокалибрени боеприпаси до подводници.
Посланикът на САЩ по въпросите за военни престъпления Пиер-Ришар Проспер заяви за всекидневника "Вечерни Новости" в сряда (15 януари), че администрацията на Буш обмисля прекратяването на финансовата помощ за Белград.
Той обясни, че Държавният департамент настоява за арестуването на Ратко Младич и други двама заподозрени, за които се смята, че се крият в Югославия.
През март държавният секретар Колин Пауъл трябва да представи пред конгреса доказателство, че Белград сътрудничи на Трибунала на ООН за военни престъпления.
При липса на такова доказателство, помощта ще бъде прекратена.
Проспер посочи, че арестуването на тримата бегълци е решаващо условие за отпускането на средствата.
В понеделник (8 май) Трибуналът на ООН осъди бившия командир на босненски хърватски военизирани формирования Ивица Раич на 12 години затвор за военни престъпления, извършени в село Ступни Дол в Централна Сърбия през 1993 г.
Раич бе осъден във връзка със смъртта на 31 цивилни босненци - включително жени и деца - и разрушаването на селото, както и за задържане и нечовешко третиране на 250 босненци в град Вареш.
През октомври Раич се призна за виновен по четири от десетте обвинения и се очаква да даде показания за прокуратурата по още няколко дела срещу босненски хърватски ръководители.
Също в понеделник районният съд в Осиек, Хърватия, осъди хърватския сърбин Петър Мамула на четири години и десет месеца затвор.
Той бе обвинен в изтезания и малтретиране на цивилни хървати в Бараня през 1991 г.
Държавната прокуратура съобщи в сряда (18 юни), че полицията е арестувала двама сърби, заподозрени в извършването на военни престъпления срещу цивилни граждани през 1992 г.
Властите са задържали във вторник Никица и Миле Згонянин в северозападния град Нови Град и ще ги задържи под стража за един месац, според прокурора от Баня Лука Мира Милетич.
Тя не е дала повече подробности на АФП.
Около 40 полицейски служители, които бяха уволнени от ООН през 2002 г. - главно по дисциплинарни причини - продължават гладната си стачка, която започнаха преди осем дена пред сградата на Службата на върховния представител в Сараево.
Те искат да бъдат върнати на работа в съответствие с решение на Съвета за сигурност на ООН отпреди повече от година.
Съдът за военни престъпления съобщи в петък (20 февруари), че е осъдил четирима босненски хървати за престъпления срещу човечността.
Марко Радич бе осъден до 25 години затвор, докато другите обвиняеми - Драган Сунич, Дамир Брекало и Мирко Врачевич - получиха присъди съответно от 21,20 и 14 години затвор.
В изявление на съда се казва, че четиримата бивши членове на Хърватския съвет за отбрана са били осъдени за това, че са държали 70 босненски мюсюлмани - жени, деца и възрастни хора - при нечовешки условия в лагер в Южна Босна и че са изтезавали босненски мюсюлмани в други затвор.
Съдът ги е признал за виновни в извършването на осем убийства и в изнасилване и изтезаване на жени между 1993 и 1994 г..
В петък съд в Баня Лука реши, че босненското сръбско правителство трябва да плати 33 милиона евро компенсации на ислямската общност на града заради разрушаването на 16 джамии по време на конфликта през 1992-1995 г.
Решението бе взето осем години, след като мюсюлманите заведоха първото дело за компенсации.
Полицията задържа в понеделник (29 октомври) хърватски гражданин за предполагаеми военни престъпления срещу заложници.
Шестдесет и еднагодишният мъж е заподозрян, че е бил член на въоръжен отряд на самопровъзгласилата се Република Сръбска Краина, просъществувал за кратко сръбски анклав в Хърватия.
Заедно с още трима членове на отряда той е заподозрян в задържането на хърватски полицай на 13 юни 1991 г.
Полицейският служител се води за изчезнал оттогава.
Сюлейман Тихич, член на тристранното президентство, потвърди в неделя (9 ноември), че страната му е предложила да приеме американски военни бази на територията на БиХ.
Ако Вашингтон изрази такъв интерес, страната ще започне преговори за преобразуване на съществуващите съоръжения в Тузла и Райловац в постоянни бази или за изграждането на нови бази.
Тихич също потвърди възможността за изпращане на босненски войници в Ирак, посочвайки, че това може да бъде транспортно подразделение с някаква форма на военна поддръжка.
Бившият министър на правосъдието и вътрешните работи на Република Сръбска (РС) Момчило Мандич не се призна за виновен по обвинение във военни престъпления и престъпления срещу човечеството пред Държавния съд на БиХ във вторник (25 юли).
Прокурорите обвиняват Мандич, бивш член на правителството на Радован Караджич за нападенията над Сараево през април 1992 г. и за ролята му в надзора на пленнически лагери в РС от май до декември 1992 г.
Сега бизнесмен, Мандич също е съден за организирана престъпност и злоупотреби.
Той е арестуван почти от една година след задържането му в Черна гора въз основа на международна заповед, издадена в БиХ.
Главният прокурор на Хагския трибунал за военни престъпления Серж Брамерц пристигна в Сараево.
Още в дипломатическите новини: вицепрезидентът Джо Байдън ще посети региона; Великобритания подкрепи кандидатурата на Албания за членство в ЕС.
Главният прокурор на МНТБЮ Серж Брамерц е в БиХ.
Главният прокурор на Хагския трибунал за военни престъпления Серж Брамерц пристигна в Сараево, Босна и Херцеговина, в понеделник (4 май) на тридневно посещение, което е първото от планираните посещения в региона в подготовката на двугодишния доклад до Съвета за сигурност на ООН през юни.
Брамерц също ще посети Белград и Загреб този месец.
Хърватаският президент Стипе Месич посети Сараево в понеделник (4 май), където се срещна с трима членове на колективното председателство на Босна и Херцеговина (БиХ) Небойша Радманович, Харис Силайджич и Желко Комшич.
Месич също посети Секретариата на Съвета за регионално сътрудничество в Сараево за разговори с генералния секретар Хидо Бишевич.
Месич също ще се срещне с върховния представител в БиХ Валентин Инцко.
Вицепрезидентът на САЩ Джоузеф Байдън ще посети Босна и Херцеговина (БиХ), Сърбия и Kосово по-късно този месец, съобщи Белият дом в петък (1 май).
Байдън ще се срещне с политически лидери, както и с официални представители на САЩ и военни от региона.
Посланикът на САЩ в Сърбия Камерън Мънтър потвърди в понеделник (4 май), че напуска поста си по-рано от планираното.
Той заяви това пред всекидневника "Данас" след различни предположения, изразени в местните медии.
Вярно е, че ще напусна Белград след около месец.
"Моят приятел Кристофър Хил е посланик в Багдад и аз приех предложение да се присъединя към екипа му като съветник по политическите и военни въпроси", заяви за всекидневника Мънтър.
Мантатът му трябваше да приключи следващото лято.
Иракският шиитски радикален религиозен водач Моктада ал-Садър се срещна с турския премиер Реджеп Тайип Ердоган и с президента Абдула Гюл в Анкара в петък (1 май).
Садър, който не се бе появявал публично почти две години, направи изненадващо посещение в Tурция за политически консултации преди парламентарните избори в Ирак през декември.
Разговорите се съсредоточиха върху политическия процес и сигурността в Ирак, както и върху укрепването на връзките с Турция.
Чешкият президент Вацлав Клаус потвърди подкрепата си за кандидатурата на Tурция за членство в ЕС в сряда (29 април) след среща с турския си колега Абдула Гюл в Прага.
Клаус, чиято страна в момента е ротационен председател на ЕС, подчерта, че присъединяването на Турция към блока е главно въпрос на политическа воля.
Дискусиите също обхванаха въпроси, свързани с търговията, инвестициите и туризма.
Великобритания изрази в сряда (29 април) подкрепата си за кандидатурата на Aлбания за статут на страна кандидатка за членство в ЕС, но също подчерта значението на изпълнението на критериите, определени за процеса.
В официално изявление Лондон заяви, че бъдещето на Западните Балкани е в ЕС.
Албания представи кандидатурата си за статут на страна кандидатка за членство в ЕС миналата седмица.
Министърът на отбраната на Република Сръбска, Милован Станкович, заяви в сряда (26 ноември), че в страната не трябва да се провежда референдум относно предлаганите реформи в армията.
На този етап, добави той, единствено съответните власти следва да поемат отговорност за провеждащите се реформи.
Предложението за референдум дойде от асоциация, представляваща семействата на военнопленници, жертви на войната и изчезнали лица.
Междувременно в Сараево членове на опозиционните партии отново отправиха призиви за предсрочни общи избори в БиХ.
Наскоро подписаното споразумение за сътрудничество между четирите най-големи опозиционни партии сочи 2 октомври 2004 г. като подходяща дата за провеждане на предсрочни избори.
В понеделник (20 октомври) съд обвини бившия офицер от югославската армия Дамир Сирета във военни престъпления за ролята му в екзекутирането на хърватски военнопленници през 1991 г.
Смята се, че Сирета, 45-годишен, е принадлежал към отряд, който е екзекутирал повече от 200 хърватски военнопленници в Овчара, Източна Хърватия.
Той е бил член на териториалната отбрана на Вуковар, която е била част от бившата югославска народна армия.
Норвегия екстрадира Сирета в Сърбия през май.
В други новини от пенеделник се съобщава, че Хърватия е предала доклад до Трибунала за военни престъпления в Хага и до прокурорите там, който включва всички документи, свързани с хърватската артилерия и действията на специалните полицейски части по време на операция "Буря".
Офанзивата на хърватската армия започна през август 1995 г. и приключи с елиминирането на самопровъзгласилата се Република Сръбска Крайна, която окупира около една-трета от хърватската територия.
Във военната операция загинаха стотици сръбски цивилни лица.
В сряда (6 април) армията разкритикува ареста на над 100 офицери на активна служба в хода на разследването на предполагаем заговор за сваляне на правителството.
"На Турската армия й е трудно да разбере арестите на 163-ма офицери на активна служба и от запаса", посочи Генералният щаб в изявление на своя уебсайт, след като във вторник съдът отхвърли втора жалба срещу арестите на офицерите.
Общо 196 офицери на активна служба и от запаса са обвинени в участие в така наречения заговор "Боен чук" от 2003 г.
През февруари прокуратурата поиска обвинените 163-ма души да останат в ареста, като повечето от тях са офицери на активна служба.
Двуседмично румънско-американско военно учение, наречено "Ромекс 05", започна в Югоизточна Румъния край брега на Черно море в неделя (24 юли).
Около 1 600 американски и 500 румънски войници участват в учението, което се провежда във военновъздушната база Багадаг.
Според изявление на румънската армия целта на учението е да се постигне по-голяма гъвкавост в действията срещу тероризма, регионални кризи и други появяващи се заплахи.
Арестуването и екстрадирането на двамата оставащи на свобода военнопрестъпници Ратко Младич и Горан Хаджич ще бъде приоритет на правителството през 2009 г., заяви в понеделник (29 декември) ръководителят на Националния съвет на Сърбия за връзки с Трибунала на ООН за военни престъпления Расим Ляич.
Той предупреди за значителните последици за страната, ако тя не екстрадира двамата обвиняеми до Хагския трибунал.
Решаването на този проблем би улеснило европейската интеграция на Сърбия и би стабилизирало вътрешната политика, каза Ляич.
"Не мога да направя никакви обещания, да поставям крайни срокове нито да твърдя, че двамата ще бъдат арестувани, но мога основателно да говоря за вредните последици в случай че Младич и Хаджич останат на свобода", отбеляза той.
В редовния си доклад до Съвета за сигурност на ООН в сряда (7 юни) главният прокурор на Трибунала на ООН за военни престъпления Карла дел Понте поиска на трибунала в Хага да бъде дадена власт да арестува шестима заподозрени във военни престъпления, които все още са на свобода.
Тя каза, че за Ратко Младич, Здравко Толимир, Горан Хаджич и Стоян Жуплянин се предполага, че са в Сърбия, като добави, че има информация, която свързва Сърбия и с Радован Караджич, чието местонахождение е неизвестно, както и с Властимир Джорджевич, за когото се смята, че се укрива в Русия.
Тя посочи, по думите й, административното и политическо нежелание на Сърбия да сътрудничи и се усъмни в готовността на властите да арестуват Младич, като каза, че те са изгубили ценно време в опити да го накарат да се предаде доброволно.
В четвъртък сръбският президент Борис Тадич ще присъства на официалната церемония по издигане на сръбския флаг пред централата на ООН в Ню Йорк.
След това той ще се срещне с генералния секретар на ООН Кофи Анан, който официално ще признае продължаването на членството на Сърбия в ООН след отделянето на Черна гора.
Американският посланик в Белград Майкъл Полт призова в четвъртък (18 ноември) Сърбия и Черна гора да вземе изключително важно решение за сътрудничество с Трибунала на ООН за военни престъпления.
В интервю за националната осведомителна агенция "Танюг" Полт подчерта, че подобно решение ще даде тласък на интеграцията на Сърбия и Чера гора в евроатлантическите структури и би било в интерес както на Белград, така и на международната общност.
В отделно изявление в четвъртък сръбският президент Борис Тадич заяви, че очаква конкретна позиция от сръбския премиер Воислав Кощуница по въпроса за сътрудничеството.
Той предупреди, че ако проблемът не бъде решен, това ще застраши бъдещето на Сърбия.
Главният обвинител на трибунала на ООН Карла дел Понте посети Белград в понеделник (17 февруари), за да разговаря с федералния външен министър Горан Свиланович и сръбския премиер Зоран Джинджич.
Пред репортери тя изрази недоволство, че няма напредък по отношение задържането на обвинените във военни престъпления, за които се смята, че се укриват на територията на Сърбия-Черна гора.
Дел Понте обаче даде висока оценка на решението на сръбския краен националист Воислав Шешел да се предаде доброволно на съда и посочи, че той вероятно ще получи условно освобождаване до започване на процеса.
От Белград дел Понте замина за Подгорица, а във вторник ще посети и Скопие.
В четвъртък (7 юни) началникът на Генералния щаб Яшар Буюканът реагира остро на съобщение на АП, в което се казва, че турската армия е навлязла в Северен Ирак, като заяви пред репортери, че армията "не е безразсъден хулиган".
Той отбеляза също, че всяка трансгранична операция се нуждае от одобрението на правителството.
Военни командири потвърдиха единствено, че мерките за сигурност са били засилени, за да се предотврати проникването в Източна Турция на терористи от Кюрдската работническа партия (ПКК) откъм Северен Ирак.
Установени са три временни зони за сигурност в близост до границата в провинциите Хакари, Сърнак и Сиирт.
В Сиирт заложена край пътя бомба, детонирана вероятно от активисти на ПКК, уби трима турски войници само часове, след като беше установена зоната за сигурност.
Шестима други са били ранени.
Румънският военен министър Теодор Атанасиу пристига на двудневно посещение в Гърция във вторник (5 април).
Преговорите ще се фокусират върху въпроси, отнасящи се до двустранното сътрудничество, регионалната сигурност и връзките в рамките на НАТО и ЕС.
Срещата, насрочена за петък между гръцкия президент Каролос Папуляс и българския му колега Георги Първанов, се отлага поради погребението на папа Йоан Павел Втори в този ден.
Бивши сръбски войници от резерва са се опитали в понеделник (11 август) да преминат административната граница с Косово през контролно-пропускателния пункт в Мардаре, но са били спрени от полицията.
Петима войници са били ранени при последвалите сблъсъци.
В протеста, който е имал за цел да бъде премахната табела с надпис "Република Косово", са участвали войници от резерва от 22 южни общини в Сърбия.
В четвъртък (27 септември) ръководените от ЕС мироопазващи сили в БиХ (ЮФОР) предадоха пълната отговорност за разчистването на мини на армията на БиХ.
В изявление на ЮФОР се казва, че решението отразява растящото доверие към институциите на БиХ, като се добавя, че на армията ще бъдат предоставени цялото оборудване, превозни средства и обучени за търсене на мини кучета, от които тя има нужда.
По оценки около 4 % от територията на БХ остава осеяна с мини от времето на конфликта от 1992-1995 г.
Също в четвъртък представители на съдебната система и на международната общност се срещнаха в Сараево на кръгла маса по въпросите на съдебната реформа.
Срещата, председателствана от върховния представител Мирослав Лайчак, постави като краткосрочни приоритети финализирането на всеобхватна стратегия за сектора и изготвянето на държавна стратегия за работа по делата за военни престъпления.
Командващият на КФОР, генерал Маркус Бентлер, се срещна в четвъртък (3 юни) в Прищина с началника на генералния щаб на сръбската армия, генерал-лейтенант Милое Милетич.
Двамата обсъдиха засилването на сътрудничеството и сигурността от двете страни на границата.
Сръбските медии предадоха, че Милетич е повдигнал също въпроса за спирането на сигнала на сръбските антени за далекосъобщения от властите в Прищина миналия месец.
Срещата бе резултат от работата на Общата комисия по прилагането, задължение, произтичащо от Споразумението от Куманово, подписан между КФОР и Сръбската армия през 1999 г.
Подобни срещи с представители на армията от региона се организират редовно, съобщи в свое изявление КФОР.
Приблизително 9 000 военнослужещи от страни, членки на НАТО, ще вземат участие в учебни маневри, които започват в понеделник (1 октомври) в Сплит с основна цел отработването на действия при евентуални заплахи от сепаратисти с достъп до оръжия за масово унищожение.
В ученията, които ще продължат до 12 октомври, ще участват военнослужещи от Съедниените щати, Великобритания, Турция, Германия, Испания, Гърция, Италия, Франция, България, Норвегия, Холандия и Румъния.
Черна гора ще участва като наблюдателка.
Това е първото голямо военно учение на НАТО, което се провежда в страна, нечленуваща в Алианса.
Преди да се отправи в понеделник за Хага, където го очаква процес, бившият косовски премиер Рамуш Харадинай се срещна миналата седмица с политическите лидери на Косово и с ръководителя на ЮНМИК.
(От ляво на дясно) Косовският премиер Агим Чеку, бившият премиер Рамуш Харадинай и президентът Фатмир Сейдиу се срещнаха в Прищина в петък (23 февруари).
Бившият косовски премиер Рамуш Харадинай изрази увереност, че справедливостта ще възтържествува в съдебния процес, воден срещу него от Международния наказателен съд за биша Югославия (МНСБЮ) в Хага, който трябва да започне на 5 март.
Трябва отново да се върна там с пълната увереност, че справедливостта ще възтържествува.
"Отивам в Хага да кажа истината и нищо повече", заяви в петък (23 февруари) Харадинай след срещи с косовските политически лидери и с ръководителя на ЮНМИК Йоахим Рюкер.
Президентът Фатмир Сейдиу и премиерът Агим Чеку благодариха на Харадинай за неговата подкрепа за политическия процес и коалиционното управление в провинцията.
Съюзът за бъдещето на Косово (СБК) на Харадинай е част от коалиционното правителство на провинцията от декември 2004 г.
"Вярваме, че той ще докаже невинността си и ще се завърне [в Косово] не след дълго", заяви след петъчната среща Сейдиу.
Аз съм уверен, че той ще оневини и себе си и чистотата на нашата война за свобода.
"Ние ще бъдем с него", каза Чеку.
Група започна публична кампания в подкрепа на Харадинай.
"С Рамуш", гласи едно от посланията, издигнати на билбордове в центъра на Прищина в неделя сутринта.
Повечето от изказванията на Харадинай по време на общата пресконференция със Сейдиу и Чеку бяха посветени на процеса на уреждане на статута на Косово и неговото бъдеще.
Той каза, че решението за независимост ще дойде скоро и че предложението на пратеника на ООН Марти Ахтисаари открива пътя за него.
Той призова гражданите да работят за стабилно и сигурно Косово.
Хората могат да рушат много лесно, но това не е честно.
"Нека да направим Косово държава, с която да се гордеем", каза Харадинай.
Той бе командир на "Армията за освобождение на Косово" (АОК) по време на въоръжения конфликт със сръбските сили през 1998-1999 г.
На 8 март 2005 г., три месеца, след като бе оглавил косовското правителство, той бе даден под съд за престъпления срещу сърби, роми и албанци, обвинени в сътрудничество с правителството на бившия сръбски президент Слободан Милошевич.
Харадинай подаде незабавно оставка и доброволно замина за Хага.
Два месеца по-късно той бе пуснат под гаранция до откриването на съдебния процес.
Бившият партизански командир получи разрешение да упражнява и ограничена политическа дейност, тъй като е смятан за стабилизиращ фактор в провинцията.
Главният прокурор на ООН за военни престъпления Карла дел Понте направи опит да блокира искането на Харадинай за среща с ръководителя на ЮНМИК Йоахим Рюкер, но Съдебната камара на МНСБЮ отхвърли нейното предложение.
Сръбският президент Борис Тадич излзе с изявление, критикуващо Рюкер, че се е съгласил на среща с Харадинай.
Той обяви, че ще уведоми писмено генералния секретар на ООН Бан Ки Мун за действията на Рюкер.
През ноември 2005 г. двама косовски албанци, членове на АОК, бяха оправдани по всички обвинения, а трети бе осъден на 13 години затвор от МНСБЮ.
Харадинай и още двама обвиняеми са последната косовска албанска група, която ще бъде съдена в Хага.
Трибуналът на ООН за военни престъпления прехвърли в петък (22 септември) в БиХ босненския хърватин Пашко Любичич, заподозрян във военни престъпления, след взето през април решение делото да бъде предадено на местната съдебна власт.
Любичич, който е оглавявал 4-и батальон на военната полиция към Съвета за отбрана на Хърватия по време на войната, бе обвинен в престъпления срещу босненски цивилни граждани в долината Ласва през 1993 г.
Екстрадицията му бе отлагана два пъти по здравословни причини.
Един пилот загина при катастрофата на военен самолет по време на тренировъчен полет в Западна Турция в сряда (15 април).
Самолетът Ф-16 се е разбил близо до областта Мустафакемалпаша в западната провинция Бурса след излитане от база в съседната провинция Балъкесир.
Властите разследват причините за катастрофата на самолета.
Сомалийски пирати отвлякоха гръцки товарен кораб в Аденския залив във вторник, съобщи гръцкото министерство на търговския флот.
Корабът е оперираният от гръцка компания м/к "Айрин", плаващ под флага на Сейнт Винсент и Гренадини.
Това е деветото отвличане в Аденския залив и в Индийския океан за този месец.
Началникът на ГЩ на Българската армия генерал Никола Колев и гостуващият му колега Методи Стамболски са обсъдили възможностите за засилено военно сътрудничество в понеделник (11 август).
Двамата са постигнали съгласие, че съвместните военни учения и подготовка биха били от огромна полза за двете армии.
В понеделник представител на полицията обяви, че се планира откриването на три нови ГКПП по македоно-албанската граница при Требище, Миреши и Кораб.
Новите ГКПП ще улеснят усилията на полицията за ограничаване на трансграничната престъпност и нелегалните преминавания на границата.
Решение на прокурора да отмени наказателно разследване срещу 14 високопоставени военновременни служители предизвика остра реакция от страна на коалиция на босненските сърби.
Коалиционна партия от Република Сръбска е внесла предложение за премахване на държавната прокуратура и държавния съд за военни престъпления.
Съюзът на независимите социалдемократи (СНСД) и Сръбската демократическа партия (СДП) внесоха предложение за премахване на държавния съд на Бoсна и Херцеговина (БиХ) и на прокуратурата за одобрение от Националното събрание на Република Сръбска (РС).
Партиите искат международните служители, които работят в тези институции да бъдат обявени за персона нон грата.
Предложението, което бе внесено в сряда (1 февруари), е реакция на решение на международния прокурор в прокуратурата на БиХ Джуд Романо да прекрати наказателно разследване срещу 14 високопоставени служители от военно време, някои от които все още имат влияние.
Разследването бе за инцидента през май 1992 г., известен като "Нападението на улица Доброволячка", при което cърби и войници на Югославската народна армия (ЮНА) са били убити, когато войници на ЮНА са задържали бившия президент на БиХ Алия Изетбегович на летището в Сараево.
Решението за инцидента на улица "Доброволячка" е политически инструмент на съдебните институции на БиХ.
"Те оправдават военновременни ръководители на БиХ за престъпления, извършени срещу сърби, докато в същото време преследват само босненски сърби, като по този начин се опитват да определят характера и естеството на войната в БиХ", каза за SETimes Йелена Дабарчич, съветник са СДП.
Държавната прокуратура се провали в разглеждането на военновременни дела срещу босненски сърби, въпреки представянето на документирани доказателства, каза тя.
И двете институции бяха създадени през 2002 г. от Службата на Върховния представител (СВП).
Откакто тези институции започнаха да функционират, повече от 200 души бяха осъдени за военни престъпления.
През 2002 г. СВП нае международни служители на работа в институциите, за да гарантира политическа независимост и обективност.
Техните мандати изтекоха през 2009 г., но бяха продължени до края на 2012 г.
Романо бе назначен през 2006 г. от СВП.
Решението си за делото "Улица Доброволячка" той обоснова с факта, че в действията на заподозрените не е имало престъпно намерение.
Разследването за смъртта на войници от ЮНА ще продължи.
Настоящата инициатива може да удължи продължаващата безизходица, тъй като официални представители на РС вече заплашиха да не участват в сформирането на ново държавно правителство.
В края на декември - 14 месеца след общите избори - шестте главни политически партии на страната, включително СНСД и СДП, постигнаха съгласие за сформирането на държавно правителство.
Според Дабарчич, СНСД и СДП смятат да се оттеглят от продължаващите преговори и да номинират своите кандидати за първите държавни постове.
Крешо, председател на съда на БиХ, твърди, че и съдът, и прокуратурата са наблюдавани отблизо от всички страни.
Нашата работа няма нищо общо с това дали ни харесват или не.
Наше задължение е да вършим работата си професионално, отговорно, безпристрастно и независимо от политиката.
"Призивите напоследък за премахването ни нямат нищо общо с нашата работа - това е много по-дълбок политически проблем", каза Крешо за SETimes.
В сряда (20 декември) Съдът на БиХ откри основните заседания от процеса срещу четирима босненски сърби, обвинени в престъпления срещу човечеството в пленническите лагери "Омарска" и "Кератерм" в БиХ през 1992 г.
Желко Меякич и Момчило Грубан са обвинени в командирска отговорност за убийства, малтретирания и други нарушения в "Омарска", където са били задържани около 3 000 лица от несръбски произход, докато Душан Кнежевич и Драган Фустар Кнежевич са обвинени в престъпления срещу лица от несръбски произход, задържани в "Кератерм".
Делото срещу четиримата обвиняеми бе прехвърлено на Съда в БиХ от Трибунала на ООН.
Обвиняемите бяха прехвърлени от Хага в Сараево през май.
В сряда (5 март) прокуратурата обвини бившия командир от армията на Република Сръбска (РС) Момир Савич във военни престъпления, извършени в периода от април до септември 1992 г. във Вишеград, Източна БиХ.
Савич е обвинен в преследвания на цивилни босненци по времето, когато е бил член на полувоенна част от корпуса "Ужица" на Югославската народна армия, както и по-късно, когато е служил като командир на Вишеградската бригада на РС.
Той е обвинен в издаване на заповеди, извършване и участие в убийства, депортирания, задържания, изтезания и изнасилвания.
Двама високопоставени военни бяха уволнени в събота (10 май) по искане на министъра на отбраната Газменд Окета.
Той заяви, че генерал-майор Шпетим Спахиу, който бе командващ албанските обединени сили и генерал Зия Баха, който бе командващ логистичните операции в армията, са разполагали с информация, която е могла да предотврати смъртоносните експлозии на 15 май в оръжеен склад в Гердеч.
Двайсет и шест души бяха убити и около 300 - ранени в резултат на експлозията.
Българска военна делегация, ръководена от началника на ГЩ на армията ген. Никола Колев, посети централното командване на американската армия в Тампа, Флорида, в сряда (4 юни).
Двете страни обсъдиха операциите в Ирак и Афганистан и българското участие в тях.
Делегацията също посети централното командване за специални операции, където получи информация за организацията на подготовката на специалните подразделения.
Делегацията ще бъде в САЩ до 7 юни.
Държавният съд на БиХ издаде първата присъда за военни престъпления в петък (1 юли), осъждайки родения в Ирак Абдуладхим Мактуф на пет години затвор.
Мактуф, който е ръководил подразделение от чуждестранни мюсюлмански доброволци по време на конфликта в БиХ бе обявен за виновен за ролята му в отвличането на трима хърватски и двама сръбски цивилни в Травник в края на 1993 г.
Заложниците са били унижавани и малтретирани и един от сърбите - Драголюб Попович - е бил обезглавен.
Мактуф, който притежава босненско гражданство, е в ареста от юни 2004 г.
В други новини, председателят на кантоналния съд в Ливно Недим Бегич каза в събота, че е започната процедура за екстрадицията от САЩ на Перо Радич - босненски сърбин, обвинен в престъпления срещу хърватски военнопленници през 1992 г.
Той бе задържан преди два месеца въз основа на международна заповед за арест, издадена от БиХ.
Трибуналът на ООН за военни престъпления ще продължи да действа докато Ратко Младич и Радован Караджич не бъдат изправени пред съда, заяви във вторник (1 февруари) главният прокурор на ООН Карла дел Понте, по време на посещението си в Сараево.
Тя добави, че е срамно двама от най-важните заподозрени и още няколко души да бъдат все още на свобода десет години след края на босненския конфликт.
Главният държавен прокурор Весна Меденич и хърватският й колега Младен Баич трябваше в петък (28 юли) да подпишат споразумение за сътрудничество в преследването на заподозрени във военни престъпления по време на конфликтите в бивша Югославия.
Подгорица е съгласна да повдигне обвинения срещу граждани на Черна гора, обвинени във военни престъпления в Хърватия, но намиращи се извън юрисдикцията на хърватската съдебна система.
В четвъртък черногорският парламент одобри промяна в избирателния закон.
Тя дава на албанското малцинство в страната пет гарантирани места в парламента вместо четири.
Загреб призова укриващия се обвиняем във военни престъпления хърватски генерал Анте Готовина да се предаде на Трибунала на ООН в Хага.
Френски вестник обаче съобщава, че запасният генерал, обвинен във връзка с убийството на 150 хърватски сърби, живее, без да се крие, във Франция.
Във вторник (3 февруари) Загреб призова важен заподозрян във военни престъпления да се предаде на Международния Наказателен Трибунал за бивша Югославия (МНТБЮ).
Междувременно френски всекидневник съобщи, че беглецът живее, без да се крие, в югоизточна Франция.
Анте Готовина бе обвинен от МНТБЮ през юни 2001 г. поради предполагаемата му отговорност за убийството на най-малко 150 хърватски сърби и за депортирането на до 200 000 други по време на офанзивата на хърватската армия от 1995 г., целяща да възстанови контрола върху областта Крайна, превзета от сръбски бунтовници през 1991 г.
Скоро след огласяването на обвинителния акт Готовина започна да се укрива.
Заедно с военновременните лидери на босненските сърби Радован Караджич и Ратко Младич той е един от тримата най-издирвани от Трибунала обвиняеми.
На Хърватия, която се надява да получи статут на кандидат-член на ЕС през юни, бе ясно заявено, че кандидатурата й за ЕС зависи от пълноценното сътрудничество с МНТБЮ.
Това включва и предаването на Готовина.
Но както новото, така и предишното хърватски правителства неколкократно настояват, че той не е в страната, което прави залавянето и предаването му в Хага невъзможно.
В интервю за хърватската телевизия в петък, главният прокурор на Трибунала на ООН за военни престъпления Карла дел Понте също така се ангажира с подкрепа за кандидатурата на Загреб за ЕС.
В съобщения се цитират думите й, че ако Готовина се предаде доброволно, " той незабавно ще бъде временно освободен от съда" до започването на процеса.
"Сега на ход е Готовина, тъй като това предложение му дава възможност да се защити в съда и да освободи себе си, Отечествената война и Хърватия от това бреме", каза във вторник хърватският вицепремиер Андрия Хебранг.
Хебранг направи този коментар ден след като премиерът Иво Санадер заяви, че Готовина не е в Хърватия.
Междувременно, цитирайки доклада от октомври 2003 г. на френската разузнавателна служба ДСТ, всекидневникът Льо Монд съобщи във вторник, че Готовина живее, без да се крие, в югоизточна Франция.
"Той се радва на протекцията на мафията, а даже и на местни влиятелни хора", цитирайки вестникът доклада.
Той живее, без да е нужно да се крие; той дори може да пътува извън страната без някакви сериозни проблеми.
Готовина е получил френско гражданство през 1979 г., след като е служил във френския Чуждестранен легион в периода 1973-1979 г.
Твърди се, че през това време той е успял да създаде "мрежа от връзки" в югоизточна Франция.
Според Льо Монд тази мрежа включва членове на крайната десница и престъпни групировки в региона.
Представители на френското вътрешно министерство не са били открити веднага за коментар относно доклада на ДСТ, твърди вестникът, допълвайки, че френската полиция не е получавала официални заповеди да издири и залови беглеца.
Според Льо Монд след края на службата си в Чуждестранния легион Готовина е живял известно време в градовете Ница и Екс-он-Прованс в южна Франция и е пътувал многократно до различни места в Южна Америка и другаде.
По-рано се съобщаваше, че той е в Калви, Корсика, или в Марсилия, Франция, което е невярно, отбелязва вестникът.
Съединените щати отпуснаха на Сърбия финансова помощ от 6 млн. щатски долара след стъпките на новото правителство към сътрудничество с Трибунала на ООН за военни престъпления.
Белградските медии предадоха в сряда (4 юли), че американският държавен секретар Кондолиза Райс е освободила последния транш от 6 млн. щатски долара от цялата помощ в размер на 70 млн. щатски долара, който бе замразен през май 2006 г. заради незадоволителното сътрудничество в областта на военните престъпления.
Говорител на Държавния департамент обаче каза, че решението не означава, че Сърбия е изпълнила всички свои оставащи задължения към Трибунала.
БАНЯ ЛУКА, Босна и Херцеговина (БиХ) - Президентът на Република Сръбска Милорад Додик каза в петък (11 март), че ще нареди арестуването на бившия вицепрезидент Еджуп Ганич и на генерала от резерва Йован Дивяк, ако влязат в територията на областта.
Сърбия ги обвинява в участие в нападението през 1992 г. в Босна, при което десетки войници, главно от сръбската армия, бяха убити.
Трибуналът на ООН за военни престъпления отхвърли обвиненията и съдът в БиХ за военни престъпления заяви, че не разполага с достатъчно доказателства, за да предяви обвинения.
Додик каза в петък, че ще поиска от полицията да проучи възможността двамата бивши високопоставени служители да бъдат арестувани и изпратени в Сърбия.
Главната прокуратура изпрати до президентството и правителството подробен доклад за разследването на военните престъпления, свързани с военната операция "Буря".
В правителствения бюлетин за печата от петък (4 юли) се казва, че документът разглежда криминалните обвинения и съдебните процеси, проведени срещу участниците в контраоперациите по време на сръбско-хърватската война през 1991-1995 г.
Властите имат намерение да направят анализ на доклада и да го препратят на Трибунала на ООН за военните престъпления в Хага.
В други новини, министерството на труда и социалните грижи представи в събота тригодишен проект за реформи, насочен към увеличаване на пособията за тези, които живеят под линията на бедността - почти 10% от населението според Световната банка.
Във вторник (21 януари) полицията съобщи, че е арестувала бивш сръбски полицай, издирван за военни престъпления.
Двадесет и седем годишният Деян Демирович е бил задържан пред дома му в Уиндзор, Онтарио.
В Сърбия срещу него е заведено дело за убийствата на поне седем етнически албанци в Подуево през 1999 г.
Според представител на канадските имиграционни власти, арестът е доказателство, че Канада е решена да не дава убежище на престъпници.
Главният прокурор на ООН за военни престъпления Карла дел Понте започна в четвъртък (25 октомври) двудневно посещение в Сърбия, където ще се срещне с президента Борис Тадич, премиера Воислав Кощуница и други отговорни лица за прилагането на плана за действие на страната за сътрудничество с Хагския трибунал.
Въз основа на констатациите си от Белград Дел Понте ще изготви доклад за равнището на сътрудничеството в областта на военните престъпления на страната, който на свой ред ще послужи за основа на решението дали ЕС да предложи на Сърбия да подпише Споразумение за стабилизация и асоцииране.
Еврокомисарят по разширяването Оли Рен каза в сряда, че ЕС е технически готов за ССА със Сърбия, но официалното парафиране на документа ще зависи от това дали Белград е изпълнил някои политически условия.
Европейският парламент (ЕП) се събра в сряда, за да обсъди доклад за Сърбия, изготвен от докладчика на ЕП Желко Качин.
На пресконференция в петък (31 януари) българският външен министър Соломон Паси постави три условия за подкрепа на военните действия срещу Ирак: изплащане на дълга на Ирак към България и участие в следвоенните действия по възстановяването, гарантиране на националната сигурност на България, и да не бъде поставяно искане за пряко участие на страната във военните действия.
Паси заяви, че правителството ще продължи да работи за мирното разрешаване на иракската криза, но изрази песимизъм за нейния изход.
В тази връзка, над 400 доброволци са кандидатствали за участие в 150-членния контингент за защита срещу атаки с ядрено, химическо или биологично оръжие, съобщи началникът на генералния щаб на армията генерал Никола Колев пред Дарик радио в събота.
Според Колев контингентът ще може да действа и на територията на България, "защото ние не сме напълно защитени срещу терористични действия с такъв тип оръжия".
В други новини, Световната асоциация на ядрените оператори /WANO/ ще проведе партньорска проверка на 3 и 4-ти блок на атомната електроцентрала в Козлодуй от 2 до 13 юни, обяви ръководството на централата.
Експерти от САЩ, Русия, Франция и Япония ще участват в проверката, която е част от Програмата на WANO за партньорски проверки, създадена за повишаване на ядрената безопасност.
Междувременно, в петък България и Украйна подписаха споразумение за взаимно уведомяване в случай на ядрен инцидент.
Главният прокурор на БиХ Маринко Юрчевич каза в събота (16 февруари), че прокурорите обработват общо 1 264 обвинителни актове срещу 10 335 лица.
Той допълни, че 950 случая са били представени от Федерация БиХ, а 314 - от Република Сръбска (РС).
Междувременно Представителят в БиХ на Трибунала на ООН за военни престъпления Матиас Хелман потвърди, че прокурорите от Хага са предложили да прехвърлят дела срещу 12 лица към съдебната система на БиХ.
Според него делата касаят престъпления, извършени в лагерите за задържане Омарска и Кератерм по време на конфликта в БиХ.
Основата опозиционна партия в РС, Съюзът на независимите социалдемократи (СНСД) призовава за създаване на напълно професионални въоръжени сили в БиХ.
Лидерът на СНСД Милорад Додик заяви в неделя, че партията иска да се прекрати задължителната военна служба с оглед намаляване на отбранителните разходи.
Бившият офицер от югославската армия Дамир Сирета не се призна за виновен във вторник (23 декември) по обвиненията в участие в екзекуциата на 200 хърватски военнопленници през 1991 г.
"Не признавам, че съм извършил това престъпление и не чувствам никаква вина", заяви пред секцията за военни престъпления на Белградския районен съд 45-годишният Сирета.
Твърди се, че той е принадлежал към отряд за екзекуции, който е избил военнопленници в Овчара, Източна Хърватия.
През 1991 г. Сирета е бил член на териториалната отбрана на Вуковар, която е била част от бившата Югославска народна армия.
В други новини от вторник се съобщава, че президентът Борис Тадич е заявил, че технически проблеми пречат на издирването на останалите двама военнопрестъпници Ратко Младич и Горан Хаджич.
Той е казал, че тези проблеми са свързани със сигурността и че те не са рядкост и за други страни.
Холандия отказа да позволи на Сърбия да продължи процеса на интеграция в ЕС, докато Младич не бъде арестуван.
Директорът на документационния център "Веритас" в Белград Саво Стръбач съобщи в събота (21 ноември), че полицията в Подгорица е арестувала Станко Ковачевич по подозрения в извършване на военни престъпления в Хърватия.
Според Стръбач Ковачевич е арестуван в петък на основание заповед за арест на Интерпол, издадена в Загреб, и сега очаква екстрадиране.
Ковачевич, заедно с група от 30 души от село Ервинк близо до Книн е осъден задочно на десет години затвор през 1992 г.
Международни заповеди за арестуването им са издадени през 2001 г.
Петима от 30-те души са били арестувани и екстрадирани в Хърватия.
Четирима от тях са били освободени , а петият очаква повторен съдебен процес.
Стотици работни места може да бъдат създадени, ако военните казарми в Драчевац се превърнат в новото място за провеждане на Сплитския панаир.
Хърватският президент Стипе Месич предложи инициативата.
По инициатива на хърватския президент Стипе Месич военна казарма край Сплит може да се превърне в най-големия панаирен център на страната.
При откриването миналата година на Панаира за инструменти и оборудване SASO, част от Сплитския панаир, Месич предложи община Сплит да вземе казармите в Драчевац и да ги преустрои в цялостен комплекс за граждански цели като нов терен за панаира.
Месич предложи и други военни имоти да бъдат предадени на гражданските власти за икономически цели.
Бизнесменът Игор Багарич привества инициативата.
По негово мнение Драчевац има идеално местонахождение да издигне Сплитския панаир на по-високо равнище.
Сегашното местонахождение в Знян, южно от Сплит, има площ от само 15 000 кв. м, докато Драчевац разполага с 40 % повече пространство.
Сегашният терен на Сплитския панаир не предлага достатъчно място за всички потенциални изложители.
Тази година на Панаира за инструменти и оборудване SASO през октомври имахме над 2 000 изложители от 16 страни.
"И други компании имаха намерение да участват, но не можаха поради ограниченото пространство", каза Багарич.
Той смята, че Драчевац може да стане център на панаира още тази година, в зависимост от това колко бързо казармите могат да бъдат трансформирани.
Община Сплит и държавата имат възможност да създадат панаирен и конгресен център на европейско ниво в Драчевац.
"Изграждането му може да отнеме до една година, но Панаирът SASO може да се състои в Драчевац, ако не през 2008 г., то през 2009 г., след което Сплитският панаир може да заработи целогодишно", каза Багарич.
По предварителни изчисления ще бъде необходима инвестиция от близо 54 млн. евро.
Икономическият ефект обаче би могъл да бъде много положителен, тъй като ще бъдат разкрити нови 900 работни места.
"Досега Сплитският панаир помагаше за популяризирането на град Сплит, което на свой ред дава тласък на икономиката в града", каза кметът Иван Курет.
Пространствените ограничения на настоящия панаир в Знян ни принуждават да търсим ново място за панаира, каквото е Драчевац.
Ако ускорим строителството, скоро ще можем да постигнем много по-дорби условия за Сплитския панаир.
Местните медии вече сравняват Сплитския панаир със Загребския, който е водещ в Югоизточна Европа и е 11-ият по големина панаир в света.
Междувременно армията опразни помещенията в Драчевац, оставяйки терена на разположение за нова роля.
Хиляди пенсионирани военни се присъединиха към шествието в Букурещ във вторник (1 март) в знак на протест срещу правителствените мерки за строги икономии, с които бяха орязани пенсиите им.
Демонстрантите изминаха пеша около 3 километра от Военната академия до сградата на правителството, причинявайки забавяне на автомобилното движение.
Съдебно дело, заведено от пенсионерите срещу правителството, ще бъде гледано на 23-и март.
Съдът реши, че Миломир Стакич, босненско-сръбски лекар и бивш кмет на Приедор, е отговорен за хиляди убийства и депортации, както и за организиране създаването на мрежа от затворнически лагери.
Трибуналът на ООН за военните престъпления осъди босненския сърбин Миломир Стакич на доживотен затвор, след като го призна за виновен в масови убийства, преследвания и депортации на несръбското население по време на войната през 1992-1995 г. в Босна и Херцеговина (БиХ).
От бившия кмет обаче бе свалено най-сериозното обвинение за геноцид.
Това е първата присъда доживотен затвор, издадена от съда в десетгодишната му история.
"Първоначалната му цел е била да изсели несръбското население, за да осъществи идеята за чиста сръбска държава", каза председателят на съда Волфганг Шомбург в четвъртък (31 юли), четейки съдебното заключение.
Съдебният състав счете 41-годишния лекар отговорен за над 1500 убийства и за депортацията на най-малко 20000 представители на несръбското население, а така също и за организиране създаването на мрежа от затворнически лагери в Омарска, Кератерм и Търнополе през 1992 г., където мюсюлмани и хървати са били държани в тежки условия и подлагани на изтезания, изнасилвания и побои.
Съдиите казаха обаче, че не са могли да стигнат до заключението, че Стакич или друг някой са имали "обезателно специално намерение", за да могат да квалифицират неговите действия като геноцид или съучастие в геноцид.
"Въпреки систематичното извършване на зверства срещу мюсюлманите в Приедор през 1992 г., за които има неопровержими доказателства, и без да променя строгата си позиция, съдебният състав не счете случая за геноцид", каза съдията.
"По-скоро това е сериозен случай на преследвания, масови убийства и депортациии".
Стакич, който оглавяваше общинския кризисен щаб в Приедор, бе идентифициран като водещ архитект на кампанията за етническо прочистване срещу несръбското население в региона.
Той бе обвинен по осем пункта за геноцид или съучастие в геноцид, престъпления срещу човечеството и нарушаване на законите или правилата на войната.
"Съдебният състав е убеден, че е имало кампания за преследване, основаваща се на намерението да се дискриминира несръбското население или тези, които не са споделяли плановете за консолидиране на сръбския контрол и управление в община Приедор", каза Шомбург.
"Д-р Стакич е бил един от главните действащи лица в тази кампания за преследване".
Той е третият военнопрестъпник, от който бе свалено обвинението за геноцид.
Бившият босненско-сръбски генерал Радислав Кръстич е единственият, който бе осъден по най-сериозното обвинение на Трибунала на ООН, което е най-трудно за доказване.
Кръстич в момента излежава 46-годишна присъда, която той получи през 2001 г. за ролята си в убийството на повече от 7000 босненски мюсюлмански мъже и момчета край Сребреница.
Стакич бе арестуван от сръбската полиция през 2001 г. и предаден в Хага.
По това време той работеше като физиотерапевт в Белград.
Стакич ще може да подаде молба за освобождаване след 20 години.
Държавният департамент на САЩ излезе със заявление в четвъртък, в което приветства присъдата.
"Днешното решение е историческо и подчертава необходимостта от залавянето на останалите лица, обвинени в ужасяващи престъпления на Балканите, на първо място Ратко Младич и Радован Караджич", се казва в заявлението.
Белградският окръжен съд издаде в четвъртък (22 април) заповеди за задържане на 14 лица, издирвани от Трибунала на ООН за военни престъпления.
В групата обаче не влизат четирима от висшите армейски и полицейски служители, срещу които съдът на ООН също е съставил обвинителни актове.
Министърът на човешките права Расим Ляич заяви, че не се очакват повече обвинения.
Федералният кабинет обяви, че ще предаде на трибунала документи, свързани с обвиняемите.
Кабинетът също така позволи на двама души да свидетелстват в съда, като ги освободи от задължението да не разкриват държавни тайни.
Бивш сръбски ръководител каза, че трябва да се проведе независимо разследване, за да се установи дали армията защитава обвинени във военни претстъпления лица, издирвани от трибунала на ООН в Хага.
Бившият сръбски заместник-премиер Зарко Корач поиска да се създаде комисия, която да провери дали армията защитава заподозрени във военни престъпления лица в страната.
Бивш сръбски ръководител поиска разследване, за да се установи дали армията защитава заподозрени лица, издирвани от Международния наказателен трибунал за бивша Югославия (МНТБЮ).
Трябва да се създаде независима комисия, която да проведе разследването, каза Зарко Корач, който бе заместник-премиер в правителството на покойния сръбски реформистки лидер Зоран Джинджич.
Според Корач съществуват доказателства, че "мощни структури" в сръбската армия предоставят закрила на укриващите се от правосъдието.
Той се позова на тайна полицейска снимка, на която обвиненият във военни престъпления Веселин Сливанчанин е заснет в казарма в момент, когато МНТБЮ и сръбската полиция активно са го издирвали.
Сливанчанин бе арестуван през юни 2003 г. и се очаква да бъде съден в началото на следващата година.
В свое изказване във вторник (9 ноември) сръбският президент Борис Тадич каза, че може и да е виждал снимка на заподозрян във военни престъпления, докато е бил министър на отбраната на Сърбия и Черна гора, но не може да потвърди казаното от Корач.
Получих снимка на мъж като елемент от разследване.
"Мъжът бе сниман в гръб и се предполагаше, че е от заподозрените от Хагския трибунал, но от тази снимка в никакъв случай не можех със сигурност да установя кой е той", е казал Тадич, цитиран от белградското Радио Б92.
Изказването на Корач съвпадна по време с посещението в Белград на делегация на американски сенатори, които призоваха властите да подобрят отношенията си с МНТБЮ - основно условие за интеграцията на Сърбия и Черна гора в евроатлантическите структури.
В момента Сърбия и Черна гора е на кръстопът, каза сенаторът на САЩ Джордж Войнович в сряда.
Докато не бъде разрешен проблемът със сътрудничеството с трибунала на ООН, страната няма да има шанс да се присъедини към ЕС или НАТО, добави той.
Увеличава се международният натиск върху Белград да изпълни задълженията си към МНТБЮ и да предаде около 15 заподозрени във военни престъпления, включително един от основните обвиняеми от съда - военновременният главнокомандващ на силите на босненските сърби Ратко Младич.
Трибуналът на ООН го обвинява в геноцид заради клането в Сребреница през 1995 г. и обсадата на Сараево.
Западни официални представители твърдят, че Младич се укрива на сръбска територия, но Белград твърди обратното, като посочва, че беглецът не е получавал защита от военните след свалянето на бившия югославски президент Слободан Милошевич през октомври 2000 г.
След срещата си с Войнович президентът на Сърбия и Черна гора Светозар Марович призна, че пълното сътрудничество с МНТБЮ ще отвори вратите за бързото приемане на страната в програмата на НАТО "Партньорство за мир" и за сключване на Споразумение за стабилизация и асоцииране с ЕС.
Междувременно босненски всекидневник съобщи, че властите в Република Сръбска (РС) са предоставили на сръбския премиер Воислав Кощуница важна информация за обвинени във военни престъпления лица.
Според съобщението, публикувано в сряда в "Независне новине", Кощуница е получил девет адреса, където според твърденията се укриват издирвани от правосъдието босненски сърби.
В съобщението се казва, че властите са поискали заподозрените да бъдат докарани до босненската граница, за да могат въоръжените сили на РС да ги арестуват и предадат на МНТБЮ.
Службата на върховния представител (СВП) изрази пълна подкрепа във вторник (19 октомври) за действията, предприети от СФОР съвместно с държавната агенция на БиХ за защита на информацията с цел арестуване на обвинени във военни престъпления.
Изявлението на СВП идва след съобщения, че представители на СФОР са ранили и задържали в Белица Неджо Самарджич, босненски сърбин, заподозрян във военни престъпления.
Върховният представител Пади Ашдаун е на посещение в Хага в сряда за разговори с главния прокурор за военните престъпления Карла дел Понте.
Премиерът на Република Сръбска (РС) Драган Микеревич посети централата на Световната банка във Вашингтон във вторник.
Той поиска от представителите на Банката допълнителна подкрепа за социалните реформи в РС и БиХ като цяло, подчертавайки, че стабилността е основна предпоставка за развитие и благоденствие.
Процесът срещу тримата високопоставени хърватски генерали, които са обвинени в участие в зверства през 1995 г., трябва да започне във вторник в Трибунала в Хага.
Международният наказателен съд в Хага.
Процесът срещу тримата генерали в оставка, които са обвинени в извършването на престъпления по време на войната в Хърватия през 1995 г., започва във вторник (11 март).
Генералите - Анте Готовина, Иван Чермак и Младен Маркач - са обвинени в извършване на престъпления срещу човечеството и нарушения на законите и обичаите за водене на война по време на операция "Буря", продължила от месец юли до 30 септември 1995 г. в населявани от сърби области на Хърватия.
Срещу тях са повдигнати седем обвинения, включително за убийство, преследване и жестокости по време на превземането на района на Краина от хърватските военни части и след това.
На първото заседание те пледираха пред съда, че са невинни, както и по-късно, когато обвиненията бяха частично променени.
По време на операцията Готовина е бил командващ на Сплитския военен окръг на Хърватската армия (ХА), който той командва от 1992 г. до 1996 г.
Чермак е бил командир на гарнизона в Книн и началник на най-висшият хърватски военен орган в юрисдикцията на гарнизона, а Маркач е бил командващ на специалните полицейски сили на министерството на вътрешните работи.
Довелото до процеса съдебно производство показа, че в обвиненията може да имат съществени разлики в зависимост от трите защитни тези.
Тъй като в основата на всяка от стратегиите стои разклащането на другите защити, медийни анализатори и независими правни експерти предричат, че по време на процеса тримата генерали може да си отправят обвинения в престъпна дейност въз основа на личната командна отговорност на всеки от тях.
Очаква се процесът да се следи внимателно от медиите и обществеността в Хърватия, където тримата са смятани за национални герои.
Готовина е идол на десните консерватори, които смятат, че той е донесъл освобождението на страната по време на военната операция през 1995 г.
Готовина бе арестуван през декември 2005 г. и оттогава е задържан в хагския затвор в Скевенинген.
Маркач бе освободен под гаранция, но наруши условията и съответно му бе наредено да се върне в Хага.
Чермак е задържан в Загреб в очакване на процеса.
Не се очаква процесът да приключи преди края на годината.
Според стратегията за приключване на работата на съда всички обжалвания трябва да бъдат приключени до 2010 г.
Министърът на отбраната Евангелос Меимаракис обяви двудневен траур във въоръжените сили във вторник (18 март) след като трима офицери загинаха при злополука с хеликоптер по-рано през деня.
По предварителна информация може би е възникнал технически проблем по време на тренировъчния полет близо до Солун.
В същото време обществеността преживява още един труден ден в сряда поради националните стачки, включително на журналисти, инженери, лекари, банкери, учители, както и служители от държавните железници и гражданската авиация.
Протестът, организиран от двата най-големи профсъюзи в страната, GSEE и ADEDY, е против предложените реформи в пенсионната система.
Върмонт е партньор на Македонската армия в програмата на НАТО "Партньорство за мир".
Стрелбата и операциите в градски условия бяха в центъра на неотдавнашно учение, провело се на военния полигон "Криволак" в Македония.
Офицери от американската армия (отдясно и отляво) обучават служители от македонската военна полиция (в средата) в заемане на позиция и бързо прицелване с автомати АК-47 по време на съвместно учение на военния полигон "Криволак" през септември.
Осемнадесет военни инструктори от Националната гвардия на Върмонт споделиха бойния си опит с два взвода от батальона на военната полиция на македонската армия.
Македонската военна полиция и Националната гвардия на САЩ проведоха миналия месец съвместни военни маневри.
Учението се проведе между 12 и 23 септември на военния полигон "Криволак" в югоизточната част на страната.
Македония участва в десетмесечен проект за обмен на малки подразделения.
Страната вече разполага с военен контингент в операцията "Свобода за Ирак", а също така участва и в мисията на НАТО в Афганистан и в мисията на ЕС "Алтея" в Босна и Херцеговина.
Целта на този обмен с инструктори от Върмонт е да се обучат взводовете на военната полиция на Македонската армия (АРМ) да участват в международни мироопазващи мисии догодина.
В септемврийското учение два взвода от батальона на военната полиция на АРМ участваха заедно с военен и полицейски взвод от Върмонтската национална гвардия в маневри, упражняващи операции в градски условия.
Върмонт е партньор на АРМ в програмата на НАТО "Партньорство за мир".
Съединените щати и Македония вече имат 11-годишна история на сътрудничество в областта на сигурността, заяви генерал-майор Майкъл Дюби от Върмонтската национална гвардия.
Провеждането на съвместни практически учения ще повиши бойната готовност на членовете на АРМ и техните възможности в борбата с тероризма, добави той.
Върмонтската национална гвардия особено се гордее с факта, че американският министър на отбраната Доналд Ръмсфелд награди трима македонски войници за героизъм, проявен в международните мисии в Ирак, каза Дюби.
Македонските войници преминаха през сериозно обучение, осъществено от екипи от Върмонт тази година, каза генерал-майор Атанас Йовчевски, командир на Обединеното оперативно командване на АРМ.
Този път, каза той, бе предаден бойният опит на американските инструктори, придобит в мисии в Ирак и Афганистан.
"Искаме на практика да покажем, че Македония има добре обучени войници и командири, както и екипи, отговарящи на стандартите на НАТО, които вървят с твърди крачки към крайната цел на Македония за членство в НАТО", каза Йовчевски.
Турция преустановява военните си отношения с Франция в знак на протест срещу спорния законопроект за масовите убийства на арменци през Първата световна война.
"Отношенията с Франция във военната област са преустановени", заяви генерал Илкер Башбуг, командващ на турските сухопътни сили.
Висш турски армейски офицер заяви в сряда (15 ноември), че страната му е решила да прекрати военното си сътрудничество със съюзника от НАТО Франция заради спорен законопроект.
"Отношенията с Франция във военната област са преустановени", цитира турската полуофициална Анадолска агенция думите на генерал Илкер Башбуг, командващ на сухопътните сили на страната.
В изявление пред репортери на прием в Анкара късно в сряда генералът, който е един от най-високопоставените офицери в турските въоръжени сили, не даде никакви подробности, освен че "между двете страни не е имало посещения на високо равнище".
Решението дойде след приемането през октомври от долната камара на френския парламент на законопроект, предвиждащ една година лишаване от свобода за всеки, който отрича извършването на масови убийства на арменци в последните години на Отоманската империя, равносилни на геноцид.
За да се превърне в закон, проектът трябва да бъде одобрен от Сената и от президента Жак Ширак.
Според някои репортажи шансовете това да се случи са слаби.
Арменците твърдят, че близо 1,5 млн. от тях са били избити в кампания на геноцид, водена от отоманските турци между 1915 и 1917 г.
Турция признава, че хиляди арменци са загинали, но настоява, че броят на жертвите е преувеличен.
Приписвайки смъртните случаи на вътрешноетнически борби, тя категорично отрича, че убийствата съставляват геноцид.
След приемането на френския законопроект миналия месец много официални лица в Анкара предупредиха, че този ход може да застраши двустранните отношения.
Той вече предизвика призиви за бойкот на френските стоки, филми и други медийни продукти.
Франция и Турция са дългогодишни членки на НАТО, като са участвали рамо до рамо във военни учения и международни военни операции.
Турция също така купува оръжия, френско производство.
Турските военни обаче в миналото са включвали в черни списъци редица френски компании заради подобни спорове по обвинения в геноцид.
Законопроектът за арменския геноцид бе открито критикуван както от ЕС, така и от европейските медии.
Някои френски официални лица също се изказаха против нормативния акт.
Миналата седмица френският посланик в Анкара Жан Пол Пудад окачестви хода на долната камара като "излишно и полемично решение".
Същевременно обаче е възможно Анкара да обмисля промяна в политиката си по арменския въпрос.
Репортаж, публикуван в четвъртък в издавания на английски език "Търкиш Дейли Нюз", цитира изказване на външния министър Абдула Гюл, който е заявил, че страната му обмисля международен арбитраж с цел намиране на трайно решение.
Служители на външното министерство отказаха да дадат повече подробности.
Македноският военнен министър Йован Манасиевски и неговите колеги от Албания и България - Пандели Майко и Николай Свинаров, подписаха във вторник (17 май) споразумение, което цели по-нататъшното укрепване на сътрудничеството между отбранителните сектори на трите държави.
На срещата присъстваха и началниците на щабовете на ВС на трите държави.
Според Майко документът представлява важна стъпка към подобряване на стабилността и сигурността на Балканите.
Според Свинаров регионът ще стане много по-безопасен, когато Албания, Хърватия и Македония се присъединят към НАТО, а други две държави, Сърбия-Черна гора и Босна-Херцеговина, влязат в програмата "Партньорство за мир".
Министърът на правосъдието Джемил Чичек заяви във вторник (9 август), че правителството и армията са единни в позицията си срещу тероризма.
В интервю за местната телевизия НТВ Чичек подчерта, че между държавните институции не може да има разногласия по толкова важен въпрос и добави, че правителството е решено да попълни празнотите в съответните закони.
Той още веднъж подчерта необходимостта от по-широко международно сътрудничество в борбата срещу тероризма.
Също в четвъртък полицията обяви, че е арестувала още четирима заподозрени във връзка с взрива в истанбулски ресторант миналия месец, при който бяха ранени двама души.
Началникът на истанбулската полиция Джелалетин Джерах каза, че четиримата - трима мъже и едно момиче под 18 г. - са членове на сепаратистка терористична организация.
В сряда (11 юли) служители на Държавната агенция за разследване и охрана (ДАРО) са задържали във Фоча мъж по подозрения в участие във военни престъпления.
Местните медии съобщават, че това е Райко Вукович, на 35 г.
Той е брат на Ранко Вукович, един от босненските сърби, арестувани миналия месец по подозрения в подпомагане на бягството от затвора във Фоча на осъдения военнопрестъпник Радован Станкович през май.
Третата регионална конференция по въпросите на военните престъпления се състоя миналата седмица на хърватския остров Бриюни.
Главният прокурор на МНСБЮ Серж Брамерц разговаря със заместник-премиера на Хърватия Ядранка Косор преди конференцията.
Работата по делата за военни престъпления в Югоизточна Европа с нов подход - включително засилване на сътрудничеството и повишаване на обмена на информация под формата на регионални бази данни - бе във фокуса на състоялата се миналата седмица трета регионална конференция по въпросите на военните престъпления.
В конференцията, която се проведе на 26 май на хърватския остров Бриюни, участваха главният прокурор на Трибунала на ООН за военни престъпления Серж Брамерц, ръководителят на делегацията на Европейската комисия в Хърватия Венсан Дьожер, министърът на правосъдието на Хърватия Иван Симонович и специалният представител на САЩ по въпросите на военните престъпления Клинт Уилямсън.
В дискусиите при закрити врати взеха участие и прокурори от Хърватия, Сърбия, Босна и Херцеговина, Черна гора и Македония.
Въпреки подобреното сътрудничество през последните 12 месеца, участниците се съгласиха, че са необходими нови подходи при анализа и обмена на информация.
Една от обсъдените важни теми бе разработването на база данни, до която да имат достъп прокуратурите в страните от региона.
Техническата база обаче трябва да се адаптира, така че да отговаря на правните норми във всяка от страните.
Хърватската държавна прокуратура демонстрира разработената от нея база данни.
Участниците в конференцията обсъдиха също така създаването на специална длъжност на прокурор, който да защитава основните човешки права на свидетелите по дела за военни престъпления.
Участниците във форума оцениха високо присъствието на хърватския президент Стипе Месич.
Брамерц отправи към него молба да продължи да оказва подкрепа и да сътрудничи на трибунала в Хага след края на президентския си мандат.
Участниците се съгласиха, че през следващата година е необходимо да се проведе конференция, на която да се направи оценка на успеха на тазгодишната среща и да се продължи работата по засилване на сътрудничеството.
Брамерц ще представи по-късно този месец пред Съвета за сигурност на ООН своя двугодишен доклад за сътрудничеството в региона в областта на военните престъпления.
В кулоарите на конференцията заместник-премиерът на Хърватия Ядранка Косор и Брамерц обсъдиха "артилерийските дневници", които Хага изиска от Загреб по съдебния процес срещу хърватските генерали Анте Готовина, Младен Маркач и Иван Чермак.
Тримата са обвинени във военни престъпления срещу сърби, извършени по време на операция "Буря" през 1995 г.
Обвиняемите във военни престъпления, които не желаят да се предадат, ще бъдат арестувани, заяви сръбският вицепремиер Миролюб Лабус по време на посещение в САЩ в понеделик (18 април).
Той добави, че са били издадени заповеди за арестуване на бегълците и че полицията започва да ги издирва.
"Сега вече проблемът е технически, а не политически", заяви Лабус.
Хърватският президент Стипе Месич заяви пред местни медии в понеделник, че е убеден, че запасният генерал Анте Готовина вече не е в Хърватия.
Позовавайки се на доклад на националните служби за сигурност и разузнаване, той подчерта, че беглецът не може да бъде достигнат от правителството.
Коментарите на Месич дойдоха ден след като полицията даде ход на разследване по твърденията, че Готовина е напуснал Хърватия, използвайки фалшив паспорт, издаден през 2001 г.
В понеделник (4 април) полицията арестува военновременния кмет на босненския град Требине, Божидар Вучуревич въз основа на заповед за арест по обвинения във военни престъпления, издадена от Хърватия.
Вучуревич е бил задържан на ГКПП на босненско-сръбската граница.
Съдия в Шабац е постановил задържането му в ареста за 18 дена в очакване на екстрадирането.
Вучуревич, който помогна и за създаването на Сръбската демократическа партия (СДП), се издирва от Загреб за военни престъпления срещу цивилни, извършени по време на обстрела на Дубровник през 1991 г.
СДП поиска от Сърбия незабавно да освободи Вучуревич.
Военен съд в Букурещ осъди 11 военни офицери в четвъртък (20 януари) за кражба на оръжие от оръжеен склад близо до столицата през 2009 г.
Обвиняемите получиха наказания, вариращи от шест месеца условно до 15 години лишаване от свобода.
Те бяха обвинени в кражбата на повече от 50 единици оръжие.
След инцидента бяха уволнени няколко високопоставени офицери, включително началникът на военновъздушните сили.
В събота (25 януари) американски и албански военни части започнаха съвместно учение в района на Карабурун, Сазан и залива Вльора.
В маневрите, които ще продължат три седмици, ще участват поделения от албанските военноморски сили, групи за координация и наблюдение към военновъздушните сили и логистичните части, както и американски самолетоносач, военен ферибот и самолети.
Учението се провежда в рамките на годишната двустранна военна програма.
В други новини, в понеделник в Тирана се проведе конференция, на която присъстваха представители на повечето страни-членки на НАТО.
Военният министър Пандели Майко увери участниците, че албанската армия е "солиден партньор по пътя към осигуряване на мир и сигурност в региона".
Хагският трибунал за военни престъпления ще организира към края на следващата седмица конференция на прокурори за военни престъпления от страни от бивша Югославия, обяви в неделя (29 март) говорителката на Хага Олга Кавран.
Конференцията, финансирана от Европейската комисия, ще събере на едно място прокурори от Босна и Херцеговина (БиХ), Сърбия, Хърватия и Македония.
Тя има за цел по-нататъшното засилване на регионалното сътрудничество по въпросите, свързани с военни престъпления.
"Засилването на сътрудничеството между прокуратурите в региона остава ключов момент за продължаване на съдебните процедури срещу военнопрестъпниците от страните от бивша Югославия", каза Кавран.
Върховният съвет по отбрана на Сърбия-Черна Гора реши в петък (11 февруари) да отвори за публичен достъп военното поделение "Топчидер" след скандала, касаещ тайната подземна база.
Напоследък се носеха упорити слухове, че там са били убити двама войници, разкрили присъствието на предполагаеми военнопрестъпници в съоръжението.
Белградските медии междувременно съобщиха, че бившият шеф на сигурността на Ратко Младич Бранислав Пухало може да получи назначение в армията на Сърбия-Черна Гора.
Висши представители на военните отрекоха тези твърдения, лансирани от бившия шеф на правителствената информационна служба Владимир Попович в неотдавнашно телевизионно интервю.
Съпругата и братът на Пухало заявиха обаче пред Радио Б92, че той работи за федералнотото военно министерство.
В сряда (14 септември) започна първият съдебен процес за военни престъпления в БиХ срещу бившия участник във военизирана групировка, босненският сърбин Бобан Симшич, който е обвинен в извършване на престъпления срещу цивилни босненци през 1992 г. във Вишеград.
38-годишният Симшич се предаде през януари.
Службата на върховния представител определи процеса като нова стъпка напред в изграждането на силни и независими институции в БиХ.
Също в сряда американски прокурори обявиха обвинителните актове срещу 13 босненски сърби, които не са декларирали, че са служили в босненската сръбска армия, когато са поискали политическо убежище в Съединените щати.
Други седем лица са арестувани по подобни обвинения.
Много от обвиняемите са от района на Сребреница.
Черна гора екстрадира заподозрения във военни престъпления Мариш Кривошич в Хърватия, където той е издирван за престъпления, извършени през 1991 г., съобщиха медиите в четвъртък (26 август).
45-годишният Кривошич бе арестуван през юни въз основа на заповед за арест, издадена от Загреб.
Има подозрения, че той е участвал в избиването на 56 цивилни хървати в село Бачин в началото на конфликта в Хърватия от 1991-1995 г.
Разкритието, че босненско-сръбска компания е продавала оръжия на Ирак, доведе до призиви от страна на международни дипломати за граждански надзор над военните в БиХ.
Междувременно, правителството обяви пълна забрана върху износа на оръжие и военно оборудване.
Военните в Босна и Херцеговина (БиХ) трябва да бъдат поставени под граждански контрол, заяви Върховният представител Пади Ашдаун в сряда (30 октомври).
Подобни призиви имаше и от представители на други международни организации след разкритието, че босненско-сръбска компания Орао е продавала военно оборудване за Ирак.
Миналата седмица бяха уволнени няколко висши служители от Орао, а в понеделник министърът на отбраната и началникът на генералния щаб на босненските сърби подадоха оставки.
"Механизмите за граждански контрол над военните и военно-промишления комплекс са крайно незадоволителни", каза Ашдаун след среща с представители на ЕС и НАТО.
"Сега трябва да настояваме за адекватен граждански контрол на държавно ниво във военно-промишления комплекс и също за засилване на границите и на митническите служби".
Заместникът на Ашдаун, Доналд Хейз, каза, че продажбата на оръжие представлява нарушение на споразуменията с ООН, ОССЕ и други международни организации.
"Босна и Херцеговина ще бъдат държани отговорни и Босна и Хeрцеговина трябва да разбере това", каза той.
Хейз приветства решението на БиХ във вторник да забрани износа на оръжие и военно оборудване за неопределено време.
Според министъра на външната търговия и икономическите връзки на БиХ Азра Хаджиахметович, забраната ще остане в сила докато не се въведе разрешителен режим за търговия с оръжия на държавно ниво и "целия бизнес с търговията на оръжия зад граница не бъде овладян".
Според докладите, властите на БиХ възнамеряват да до 15 ноември да създадат действащ кодекс за механизмите за административен контрол върху оръжията.
Също така, правителството на Република Сръбска прие план от 20 точки, който трябва да бъде осъществен до 27 ноември.
НАТО и ОССЕ ще подкрепят определянето на степента на нарушенията и ще подпомогнат създаването на подходящи закони, за да се гарантира съгласие, пише Военни новини цитирайки говорителят на ОССЕ Мета Анли.
"Ние ще наблюдаваме отблизо какво става, какви действия ще предприеме [Република Сръбска] и ако сметна, че действията не са напълно задоволителни, съм готов да предприема необходимите мерки", предупреди командирът на EСФОР генерал лейтенант Уилям Уорд.
Той призова също към създаване на единно военно министерство на държавно ниво, а не на отделни министерства във всяка общност.
Това се явява и твърдо изискване на НАТО за членството на БиХ в програмата Партньорство за мир.
Парламентът одобри във вторник (1 юли) създаването на специална прокуратура за разследване на извършени в Сърбия военни престъпления с цел да се подобри сътрудничеството с Трибунала за военните престъпления в Хага.
Законът също така предвижда изграждането на законодателна база за съдебно-процесуални действия относно военни престъпления в страната.
Във вторник Трибуналът на ООН обяви, че Белград е екстрадирал Веселин Шливанчанин, полковник от бившата югославска армия, обвинен в съучастие в убийството през 1991 година на 200 цивилни във Вуковар, Хърватия.
Той бе последният укриващ се член на тъй нар. "Вуковарска тройка".
Бившят началник на турския генерален щаб генерал Хилми Йозкок каза в сряда (1 август), че всяко решение за започване на военни операции в Северен Ирак зависи от правителството.
Йозкок каза, че макар да има свое собствено мнение, трябва да се вземат под внимание всички гледни точки.
Турция твърди, че терористи от Кюрдската работническа партия използват бази в Северен Ирак, за да организират нападения в Турция.
Йозкок отново подчерта позицията на Турция, че трябва да се запази целостта на Ирак.
"Един разделен на части Ирак може и да е в нечии интереси, но ще е много опасен за сигурността и благоденствието на региона", каза генералът.
Босненският сърбин Здравко Толимир, обвинен във военни престъпления, се намира във влошено здравословно състояние, тъй като отказва да взема предписаните му лекарства за високо кръвно налягане и мозъчен аневризъм, съобщи в петък (5 октомври) Трибуналът на ООН за военни престъпления.
Толимир е обвинен в геноцид и други престъпления, свързани с клането в Сребреница през 1995 г.
Според официални представители след прехвърлянето му в затвора в Хага на 1 юни, бившият сръбски командир отказва да общува с лекарите.
Толимир също обяви плановете си да действа като свой собствен адвокат на процеса, което потенциално още повече застрашава здравето му.
Лидерът на сръбската Радикална партия Воислав Шешеал, който е обвинен в престъпления срещу сърби и босненски мюсюлмани през 1990-те години, заяви пред Трибунала в петък, че няма да подава молба да бъде временно освободен, за да присъства на погребението на майка си в понеделник в Белград.
В сряда (13 август) в международните води на източното Средиземноморие започнаха съвместни турски, израелски и американски военноморски учения.
Според официалното съобщение на турския пресцентър, целта на ученията е изпробване на нови методи на операции за издирване и спасяване, а така също и обезпечаване на взаимодействието между морските и въздушни сили в такива операции.
Учението бе наблюдавано от множество египетски, израелски, американски и йордански воени представители.
Споразумението за стабилизация и асоцииране (ССА) между Сърбия и Черна гора и ЕС може да бъде подписано тази есен, при условие че Белград изпълни задълженията си към Трибунала на ООН за военни престъпления, каза в четвъртък (16 февруари) председателят на Европейската комисия (ЕК) Жозе Мануел Барозу.
В изказване след разговорите си с президента на Сърбия и Черна гора Светозар Марович Барозу каза, че ЕС е доволен от хода на преговорите по ССА.
Той обаче предупреди, че липсата на сътрудничество застрашава процеса.
Еврокомисарят по разширяването Оли Рен, който придружава Барозу, отправи подобно предупреждение в интервю за Б92 ТВ, като каза, че сътрудничеството с Трибунала трябва да се подобри възможно най-скоро.
ЕК ще представи доклад по този въпрос пред външните министри от ЕС по-късно този месец.
НАТО оценява положително усилията на сръбските власти в борбата им срещу престъпността и политическия екстремизъм, както и паралелния ход на реформите в армията.
По време на срещата си в Мадрид във вторник (3 юни) външните министри от Алианса дадоха висока оценка на военните реформи, особено що се отнася до поставянето на армията под граждански контрол.
Министрите заявиха, че военните реформи и успешната борба срещу организираната престъпност проправят пътя на страната за присъединяване към програмата на НАТО "Партньорство за мир", както и към други евроатлантически структури.
НАТО също така приветства засиленото сътрудничество в областта на военните престъпления, но подчерта, че са нужни още усилия.
Според съобщение от събота (9 юни), направено от началник-щаба на армията генерал Йован Лакчевич, армията е започнала процес на набиране на 480 професионални войници като част от усилията за модернизиране на въоръжените сили на страната.
Той подчерта, че армията се е променила значително и младите хора гледат положително на възможността за военна кариера.
Той добави, че присъединяването на Черна гора към програмата на НАТО "Партньорство за мир", както и наскоро подписаното със Съединените щати двустранно споразумение за статута на въоръжените сили, ще даде възможност за военно сътрудничество и обучение на черногорски военни в чужбина.
Армията е организирала лагер за деца със специални нужди от бившите югославски републики и Албания.
Около 400 швейцарски войници, много от които доброволци, помагат на деца от Албания, Косово, Македония, Сърбия, Черна гора и Босна и Херцеговина да почувстват "мирното съвместно съществуване в действие", както се изрази един от организаторите.
Групите работят с помощта на преводачи.
Децата са получили и медицинска помощ за проблемите си.
Началникът на Генералния щаб на македонската армия Методи Стамболийски заяви, че Съединените Щати са стратегически партньор на македонската армия, и по-специално, при осъществяването на реформата.
Господин генерал, Армията на Македония (АРМ) е подложена на основно реформиране.
Какви ще са коренните промени след реформата, която цели армията да доближи стандартите на страните-членки на НАТО?
Ген. Стамболийски: Реформата в АРМ се провежда в съответствие с приетия План за ускорена реструктуризация и произтичащите от него задачи, които са от решаващо значение за изпълнението на стратегическия ангажимент на Република Македония, и преди всичко, за пълноправно членство в НАТО.
Реформата предполага, че Македония ще сформира малка армия, напълно способна да отговаря на съвременните заплахи и да изпълнява широк кръг задачи, включително и зад граница.
Въоръжените сили ще бъдат високо професионални, за да гарантират сигурността на гражданите, да обезпечават защита на териториалната цялостност и суверенитета на Македония и да участват активно в изграждането на стабилитета и сигурността в региона и другаде.
Македонското общество се опасява, че провежданата реформа ще отслаби боеспособността на армията.
Има ли основания за безпокойството?
Стамболийски: «Няма основания за безпокоиство.
Осъществяваната реформа няма да се отрази на боеспособността на АРМ.
Тъкмо обратното: премахването на остарелите и скъпоструващи за поддръжка технологии освобождава ресурси за внедряване на усъвършенствувани системи, напълно отговарящи на нуждите и задачите на АРМ.
Македонското правителство за пръв път разработва концепция за национална отбрана.
В крайна сметка, какви са заплахите срещу националната сигурност, погледнато от позицията на стратегията, и какви са вашите оценки за тях в близко бъдеще?
Стамболийски: Според оценките на Върховното главнокомандване на армията, не съществуват заплахи от конвенционални оръжия, насочени към страната отвън.
Това, което би застрашило сигурността на Македония, са асиметричните заплахи, които могат да се изразяват чрез демонстрации на вътрешен екстремистки национализъм, национална и религиозна нетърпимост, а също така и дейност, свързана с международния тероризъм, организираната престъпност и търговията с наркотици, оръжия и хора.
Обстрелът с гранатомети на тетовските казарми преди няколко седмици е следствие от заплахата, която представлява Албанската национална армия (АНА).
Мислите ли, че АНА разполага с достатъчно мощ, за да предизвика един по-широк конфликт?
Стамболийски: Инцидентът в Тетово, където няколко реактивни снаряда бяха изстреляни срещу казармите на АРМ, показва, че въпреки по-високата стабилност на сигурност в бившите кризисни области, ситуацията все още е крехка и всички трябва да работим за подобряването й.
Отделни инциденти, като този в Тетово, организиран от единична престъпна група, не намират подкрепа сред местното население и не могат да предизвикат дестабилизиране.
Какви са забележките на НАТО относно АРМ в Годишната национална програма за присъединяване към Алианса при последното й представяне в Брюксел?
Стамболийски: Общата оценка е, че Македония значително напредна в стремежа си да се доближи до НАТО.
Основните забележки по отношение към АРМ са свързани с числеността на запаса и присъствието на представители от етническите общности в нея.
Това са проблематични въпроси и през идния период ние ще им обърнем сериозно внимание.
Ние очакваме, че до 2007г. кадровият състав на АРМ ще отразява съотношението на етническите групи в Македония в съответствие с последното преброяване на населението.
Каква е степента на коопериране между АРМ и членките на НАТО?
Резултатно ли е тяхното сътрудничество в програмата "Партньорство за мир"(ПзМ)?
Стамболийски: Както двустранното сътрудничество между АРМ и членките на НАТО, така и партньорството в рамките на програмата ПзМ е на много добро ниво и се намира в сферата на осъществяваната от нас реформа.
Една от основните цели на реформата в АРМ е постигането на оперативна съвместимост със силите на западния Алианс като предпоставка за понататъшното членство в НАТО.
Чрез активно участие в двустранните мероприятия и дейността в рамките на ПзМ ние целим да постигнем оперативна съвместимост като на първия етап наблягаме на подготовката на въоръжените сили за участие в мироопазващи мисии.
През май заместник-министърът на отбраната на САЩ Пол Волфовиц посети Скопие.
Какво е впечатлението му от македонската армия и от сътрудничеството между Съединените Щати и Македония?
Стамболийски: Съединените Щати са стратегически партньор на македонската армия.
В беседата с министър-председателя, на която присъствах и аз, а също така по време на посещението на поделението на АРМ, заминаващо за Ирак, заместник-министъра на отбраната на Съединените Щати господин Волфовиц изрази благодарност на Македония за подкрепата на коалицията.
Главният прокурор на ООН Карла дел Понте оказа допълнителен натиск върху властите в Белград да сътрудничат с трибунала за военни престъпления, като показа три снимки на заподозрян, който изчезнал само часове след като сръбското правителство получило заповед за задържането му.
На снимките се вижда бившият лидер на хърватските сърби Горан Хаджич в двора на вилата си, напускайки мястото с чанта в ръка в деня на изчезването му.
Снимките, показани пред репортери в четвъртък (22 юли), са направени от "проследяващ екип" на прокуратурата на ООН, който издирва обвиняеми в Сърбия.
За първи път досега прокуратурата разкрива материали, получени от следотърсачите.
В началото на седмицата Дел Понте укори длъжностните лица в Белград, че са предупредили Хаджич за предстоящото му задържане.
В четвъртък Сърбия издаде заповед за задържането му, а полицията обяви, че прави разследване на евентуално вътрешно изтичане на информация.
Еврокомисарят по разширяването Оли Рен призова Сърбия в петък (15 септември) да осигури конкретни резултати в сътрудничеството с Трибунала на ООН за военни престъпления до края на този месец.
В обръщение на срещата на външните министри на ЕС в Брюксел, Рен заяви, че досега няма никакво съществено доказателство за напредък в осъществяването на плана за действие на Белград за арестуването на укриващите се от правосъдието заподозрени във военни престъпления, което е ключът към Споразумението за стабилизация и асоцииране с ЕС.
Официално изявление на Съвета на ЕС също призова към действие сръбското правителство, тъй като Съюзът отдава голямо значение на интеграцията на Сърбия в семейството на европейските държави.
Всекидневникът "Данас" съобщава, че Рен и главният прокурор за военни престъпления Карла дел Понте ще се срещнат в края на този месец, за да обсъдят напредъка на Белград.
Представители на МО на Македония и на НАТО се срещнаха в сряда (10 ноември) в Скопие, за да обсъдят модернизацията на военния полигон в Криволак.
Според македонските представители Вашингтон е сигнализирал за готовността си да подкрепи проект, насочен към модернизацията на Криволак, който може да се превърне в регионален център за щабна подготовка за целите на мироподдържащи операции.
Охрид бе домакин на регионална конференция, посветена на борбата срещу организираната престъпност.
Представителите на полицията и съдебната власт от ЮИЕ участваха във форума наред с представители на Съвета на Европа.
Премиерът на Република Сръбска (РС) Милорад Додик настоя, че автономната област е готова да арестува всички обвиняеми от Хагския трибунал за военни престъпления веднага щом установи местонахождението им.
В специално интервю за "Танюг" в неделя (27 август) Додик каза, че както РС, така и Сърбия осъзнават, че докато бегълците остават на свобода, нито една от страните няма да се придвижи напред по пътя към евроинтеграцията.
Додик също така обвини Федерация БиХ, че отказва да разбере РС, добавяйки, че това е довело до нефункционирането на държавните институции.
В отделно интервю в събота за в. "Дневни Аваз" Додик каза, че по време на последната му среща с върховния представител Кристиан Шварц-Шилинг разговорите са преминали в дух на приятелство, но не е бил постигнат особен напредък, особено около задънената улица, в която се намира важната реформа на полицията.
Американската програма за обучение и подготовка на военните във Федерация Босна и Херцеговина приключи и се оценява от правителствата на БиХ и САЩ като успешна.
Програмата на американското правителство за обучение и подготовка на военните във Федерация Босна и Херцеговина (ФБиХ) се оценява като много успешна, според нейния ръководител в Министерството на отбраната на БиХ.
"Ние осъществихме 2 800 летателни часа без нито един инцидент", заяви ръководителят на програмата Джемал Найетович.
"Това са отлични резултати".
Шестгодишната програма, наречена "Обучение и подготовка", приключи тази есен.
Американското правителство отпусна общо 500 млн. щатски долара от август 1996 г. за преобразуването на федералната армия в професионална армия по западен образец.
Военните се обучаваха в център за симулиране на бойни действия с използването на американски софтуер.
Те завършиха курсове в центъра за професионално развитие и получиха подготовка в областта на телекомуникациите и артилерията.
От 1996 г. досега, американското правителство е предоставило безвъзмездно на Федерацията 45 бойни танка, 85 БТР-а, 15 хеликоптера и 116 гаубици.
Ние въведохме някои нови технологии, предимно американски.
Известно е, че САЩ е най-силната страна в НАТО.
"Нашето военно оборудване също е американско", каза Найетович.
"Не е най-модерно, но върши работа".
Според Найетович, след приключването на програмата "Обучение и подготовка" не се предвиждат големи промени в армията на Федерацията.
"Не мисля, че [бъдещите промени] ще включват съкращения, каквото имаше досега", каза той, имайки предвид уволняването на 10 000 войника от армията в началото на годината.
"Не смятам, че ще има и големи структурни промени, поне нищо драстично".
Найетович заяви, че следващата стъпка ще бъде намирането на път за присъединяване към програмата на НАТО "Партньорство за мир" и създаването на армия на държавно ниво.
Той каза, че засега министерството и армията са се съобразили с всички изисквания на международната общност, и ще го правят и занапред.
"В бъдеще всички помощи, от която и да е държава, ще минават през секретариата на Постоянния военен комитет", каза той, визирайки институцията, която се занимава с военните въпроси и на двете общности.
Представител на американското правителство, запознат с програмата, я оцени като успешна по отношение създаването на стабилност в региона и преобразуването на армията в съответствие със стандартите на НАТО.
Той добави, че САЩ биха предпочели всички страни, които предоставят помощ на двете армии на ФБиХ, да го правят под формата на помощ за страната.
Местни прокурори обвиниха трима бивши босненски сръбски офицери във военни престъпления срещу цивилни лица, съобщиха медиите в събота (13 ноември).
Твърди се, че Горан Маркович, Любиша Вранес и Младен Милич са убили двама цивилни хървати и са се опитали да убият трети в Котор Варош през юли 1992 г.
В сряда (30 юли) правителството одобри план за съкращаване на армията, съобщи говорителят на министерството на отбраната Марян Гюровски.
Той каза, че планът, който предвижда пенсионирането на 661 военнослужещи, ще бъде реализиран до края на 2007 г.
Първата фаза, по време на която 235 души ще минат в запаса, ще приключи до края на тази година.
След като бъдат завършени всички планирани реформи, общата численост на армията ще стане 12850 души.
В понеделник (19 януари) съд в Подгорица обвини девет бивши служители на полицията в незаконно депортиране на мюсюлмани в Босна и Херецеговина (БиХ).
Обвинението твърди, че те са предали повече от 79 мюсюлмани на босненските сърби.
Повечето от мюсюлманите, които избягаха в Черна гора по време на конфликта от 1992-95 г., намериха смъртта си в сръбски ръце.
Съдът не съобщи имената на подсъдимите полицейски служители.
Флорънс Хартман, говорител на прокуратурата към Трибунала на ООН за военни престъпления, каза в неделя (26 октомври), че няма повече обвинителни актове срещу действащи представители на армията и полицията.
Изявлението й идва след силното противопоставяне от страна на местните власти срещу спорните обвинителни актове, издадени срещу четирима висши представители на армията и полицията, включително и шефът на Службата за обществена сигурност Сретен Лукич.
Междувременно в Сърбия федералният министър на външните работи Горан Свиланович заяви, че ще насрочи заседание тази седмица на съвместния Съвет за Координация на отношенията с Хага, в който са представени федералното и сръбското правителства.
В центъра на вниманието ще бъдат последните повдигнати обвинения.
Военно учение под наименованието "Адриатически орел 08" започна в казармата "Илинден" в Скопие в петък (19 септември).
В учението, което ще продължи десет дни, участват 100 членове на специални части от Македония, Албания и Хърватия.
Предишните учения "Адриатически орел" се проведоха в Албания през 2006 г. и в Хърватия през 2007 г.
В сряда (26 февруари) посланици на НАТО се срещнаха с представители на правителството на Сърбия-Черна гора.
Посланиците заявиха пред федералния министър на външните работи Горан Свиланович и координатора на Белград за Косово Небойша Чович, че е необходимо Белград да сътрудничи по-активно за военните престъпления, за да увеличи шансовете за приемане на страната в програмата Партньорство за мир.
На въпрос какви са изискванията за влизане в програмата, Чович обясни, че "едното е сътрудничество с Хага, второто е спазването на Дейтънското споразумение, и третото се отнася за гражданския контрол върху армията".
Взвод от военни полицаи отпътува за Кабул в сряда (27 август), за да замени частта, разположена сега в състава на Международните сили ИСАФ в Афганистан.
Сред 24-мата са и две жени.
По време на шестмесечната мисия те ще бъдат дислоцирани в рамките на германския контингент в ИСАФ.
Военни ветерани от Лесковац и Ниш блокираха в края на миналата седмица жп линиите за София и Скопие с искания да им се платят неизплатените възнаграждения от времето на косовския конфликт.
Те освободиха участъците от жп линиите към края на деня в събота (23 януари), след като правителството реши, че може да използва полицията за нормализиране на жп и пътното движение поради икономическите щети, причинени от блокадите.
Министърът на труда и социалните грижи Расим Ляич се срещна с демонстрантите и ще се срещне отново с тях тази седмица.
В неделя около 300 военни ветерани от Валево протестираха пред местната жп гара.
Наред с други искания те настояваха за по-добри обезщетения за ветераните инвалиди и за семействата на загиналите по време на конфликтите от 90-те години на миналия век в бивша Югославия.
Протестиращите поискаха също да бъдат решени жилищните им проблеми и да бъде приет закон за ветераните.
Холандската полиция съобщи във вторник (25 септември), че е арестувала мъж, издирван от Събия за военни престъпления, макар че не посочи името му.
Бе съобщено единствено, че той е бивш член на "Армията за освобождение на Косово", заподозрян в извършването на военни престъпления в Косово.
Холандски съд ще се произнесе по екстрадирането му в Сърбия.
Вътрешното министерство на Република Сръбска съобщи, че разполага с доказателства, че укриващият се от правосъдието Стоян Жуплянин е посетил Сърбия и Русия през миналата година.
Жуплянин е един от четиримата обвиняеми, издирвани от Трибунала на ООН за военни престъпления в Хага.
Войници от 1-а бронирана дивизия на САЩ пътуват към България и Румъния за едномесечно учение, насочено към засилване на сътрудничеството, съобщи във вторник (12 юли) американският вестник "Старс енд страйпс".
Маневрите ще започнат в България с петдневно учение, което ще провери уменията за бързо разгръщане на войските.
По-голямото учение, което ще се проведе в Румъния, ще включва 1,300 американски и 300 румънски войници.
Подразделение за ликвидиране на взривни бойни средства отпътува в сряда (1 юни), за да се присъедини към международната мироопазваща мисия в Ирак.
По време на пресконференция в понеделник началникът на обединения щаб на въоръжените сили на БиХ, генерал Сифет Поджич, заяви, че подразделението ще се насочи към Кувейт, където ще проведе 10-дневно допълнително обучение, преди да поеме задълженията си под американско командване във Фалуджа.
Поджич посочи, че изпращането на военната част ще даде тласък на кандидатурата на БиХ за членство в НАТО.
В понеделник прокурорите в БиХ обявиха, че са открили съдебно производство срещу шестима офицери от армията на Република Сръбска за това, че са оставили обвиняемия във военни престъпления Ратко Младич в платежната ведомост на личния състав от 1 юли 1999 до 31 декември 2001 г.
Прокурорите казаха, че очакват допълнителна информация по въпроса от Държавната агенция за разследване и охрана.
Също в понеделник белградската осведомителна агенция "Танюг" съобщи, че прокурори от трибунала на ООН възразяват срещу постъпките за освобождаване под гаранция до процеса на бившия началник-щаб на югославската армия Момчило Перишич.
Срещу него са повдигнати обвинения във връзка с обсадата на Сараево, артилерийския обстрел на Загреб и клането в Сребреница.
Съдът на БиХ осъди в четвъртък (29 октомври) босненския сърбин Зоран Марич на 15 години лишаване от свобода за военни престъпления, извършени през 1992 г. по време на босненския конфликт.
Марич, бивш член на босненските сръбски въоръжени сили, бе осъден за незаконно задържане и убийство на цивилни бошнаци в община Яйце.
Той призна вината си.
Политически представители разкритикуваха в четвъртък (7 април) армията за предполагаемата й намеса в работата на съдебната власт.
Реакцията дойде след изявление на Генералния щаб от сряда, в което се казва, че "той се затруднява да разбере арестуването на 163-ма офицери на активна служба и от запаса", задържани във връзка с разследването на т.нар. заговор "Боен чук" за сваляне на правителството.
Председателят на парламента Мехмет Али Шахин каза, че армията не трябва да се меси, тъй като това може да се изтълкува като опит за намеса в работата на съдебната власт.
Депутатът от управляващата Партия на справедливостта и развитието Суат Кълъч остро разкритикува изявлението на армията като "неправилно".
Властите арестуваха бившия командир от сръбските милиции Драган Василкович, който е обвинен в измъчване и убийства на хърватски войници и цивилни граждани в разбунтувалите се територии под сръбско управление по време на конфликта от 1991-1995 г.
Австралийският главен прокурор Филип Ръдок съобщи за ареста в петък (20 януари).
Василкович, на 51 г., бе арестуван в Сидни по силата на хърватска заповед за арест.
Той е с двойно гражданство и е работил като инструктор по голф в Пърт.
Хърватия разполага с 60 дни да предяви официална молба за екстрадирането му.
Съдия разпореди сърбинът да остане в ареста в очакване на предстоящото дело за екстрадиция.
Босненският сърбин Радован Станкович, осъден на 20 години лишаване от свобода за извършени военни престъпления, избяга от затвора в град Фока, Източна Босна в петък (25 май).
Станкович е успял да избяга, докато са го транспортирали от затвора до клиника, където е трябвало да го прегледа зъболекар.
Съучастниците му са го откарали с кола.
В търсенето се е включила полицията на Република Сръбска, Държавната агенция на БиХ за разследване и защита и Държавната гранична служба.
Деветимата охранители, които са ескортирали Станкович, са били уволнени.
Обвинен за престъпления във Фока през 1992 г., включително изнасилване на босненки, Станкович е първият обвиняем, чието дело бе прехвърлено през 2005 г. от Трибунала на ООН до съдебната система на БиХ.
Увеличена е била охраната на хората, свидетелствали срещу него.
Експерти по съдебна медицина съобщиха в петък, че са открили два нови масови гроба в БиХ.
Първият, в Соколац, близо до Сараево, съдържа останките на 28 цивилни хървати и мюсюлмани, които са били обсадени от сърби в предградие на столицата.
Вторият гроб, близо до Приедор, съдържа телата на шест мюсюлмански затворници от сръбския лагер наблизо.
Във вторник (6 октомври) прокурори от ЮЛЕКС заедно със съдебномедицински експерти и представители на областната прокуратура започнаха проверка в бивши казарми на югославската армия в Гниляне, Източно Косово, поради съмнения, че може би там се намира масов гроб на жертви от войната от 1998-1999 г.
Главният прокурор Сабит Маличи потвърди, че разследването е започнало по искане на ЮЛЕКС.
Рамуш Харадинай, бивш министър-председател на Косово и бивш командир от "Армията за освобождение на Косово", беше оправдан в четвъртък (3 април) по всички отправени му обвинения, включително изтезания, изнасилвания и убийства на сърби и сътрудничили им етнически албанци преди десетилетие.
Присъдата бе удар за прокуратурата, която бе поискала присъда от 25 години затвор за Харадинай и другите двама обвиняеми по същия процес.
Единият от тях, Идриз Балай, също бе оправдан по всички обвинения, докато вторият, Лахи Брахимай, бе осъден на шест години затвор за участието му в изтезания на военнопленници в лагера "Ябланица".
В Сърбия партиите от целия политически спектър остро разкритикуваха присъдата.
Министър-председателят Воислав Кощуница, който оглавява Сръбската демократическа партия, каза, че оправдаването на Харадинай "е подигравка с невинните жертви".
Сръбският прокурор за военни престъпления Владимир Вукчевич каза, че тя доказва, че е дошло време за закриване на Трибунала на ООН.
Драган Василкович, гражданин на бивша Югославия, обвинен в извършването на военни престъпления в началото на 90-те години, направи неуспешен опит да прекрати делото за екстрадирането си от Австралия на правни основания.
Василкович, с прякор "Капитан Драган", е обвинен в Хърватия в убийството на военнопленници и издаването на заповеди на подчинените си да извършат тези убийства.
Представителката на Трибунала на ООН в Белград Александра Миленов заяви в четвъртък (7 декември), че Трибуналът може да вземе решение за временно освобождаване на обвиняемия Воислав Шешел.
Сръбският националистически лидер започна гладна стачка преди почти един месец.
Процесът срещу бившия босненски сръбски командир на военизиран отряд Гойко Янкович, който е обвинен в извършване на военни престъпления във Фоча, започна в Съда на БиХ в петък (21 април).
Янкович е обвинен за държане в плен, убийства и изнасилвания на лица от несръбски произход в източната община Фоча между април 1992 г. и февруари 1993 г.
Той се предаде на Трибунала на ООН през март 2005 г.
През ноември Хагският съд реши да прехвърли делото му на съдебната система на БиХ.
В събота във Власеница и Зворник бяха погребани останките на 55 босненци, жертви на войната.
Повечето от телата бяха ексхумирани от масов гроб в Оградица по-рано тази година.
Началник-щабът на гръцката армия адмирал Панайотис Хинофотис подаде оставка, за да се кандидатира на предсрочните избори на 16 септември.
Той ще се опита да влезе в парламента от листата на управляващата партия "Нова демокрация" (НД), съобщи ежедневникът "Нафтемпорики" във вторник (21 август).
Според вестника началник-щабът на гръцките ВМС, вицеадмирал Димитриос Грапсас, ще заеме поста на Хинофотис.
Прокуроратурата в Босна и Херцеговина издаде в понеделник (13 септември) обвинителен акт срещу роден в Ирак муджахадин за военни престъпления, извършени в Травник по време на конфликта от 1992-1995 г.
Абдуладхим Мактуф бе обвинен в участие в отвличането и хвърлянето в затвора през октомври 1993 г. на петима цивилни сърби, единият от които впоследствие е бил обезглавен.
Джон Мак Нер, прокурор, оглавяващ отдела, който се занимава с дела за организирана престъпност и корупция, заяви пред репортери, че това е първият от серия обвинителни актове, които прокуратурата възнамерява да издаде.
МВР на Федерацията БиХ (ФБиХ) обяви, че издирва 31-годишния Далибор Йелич, хърватин, обвинен в участие в най-малко 11 бомбени нападения в Сараево и Мостар.
Според полицията на ФБиХ той освен това се издирва от Интерпол, но повече подробности не бяха дадени.
Военните министерства на Македония и Албания проведоха форум за интеграцията в НАТО и за военните реформите в петък (4 април).
Представителят на Министерството на отбраната Любомир Поповски заяви, че Македония е постигнала значителен напредък в реформите и допълни че регионалното сътрудничество в отбраната е съществено за запазване на сигурността и стабилността.
Албанското Министерство на отбраната бе представлявано от бригаден генерал Луан Ходжа.
Неотдавна двете страни проведоха първото си съвместно военно учение; скоро ще бъде проведено още едно.
Заместник-министър председателят Миролюб Лабус заяви в четвъртък (3 юни), че полицейските служители и генералите от армията, срещу които са повдигнати обвинения във военни престъпления, рано или късно ще бъдат арестувани.
Истинският въпрос, каза той, е къде ще бъдат изправени пред правосъдието.
След среща в Берлин с официални представители на ЕС Лабус заяви, че проблемът за сътрудничеството по въпроса за военните престъпления е "като камък на шията", който блокира отношенията със съюза и Съединените щати.
В четвъртък кабинетът одобри стратегията за отбрана, предложена от министерството на отбраната.
Важният документ, в който се очертават реформите в армията съгласно международните стандарти, предстои да бъде обсъден в парламента.
Американският помощник-секретар по отбраната Дъглас Дж.
Фейт бе начело на делегация, която тази седмица посети България и Румъния за обсъждане на възможно преместване на американски военни бази в Източна Европа.
На пресконференция в София в сряда (10 декември) той каза, че Вашингтон ще разгледа всички фактори, включително подкрепата на страните за американската операция в Ирак и позицията им относно имунитета на американски граждани срещу преследване от Международния наказателен съд (МНС).
България и Румъния отвориха въздушното си пространство за операциите на САЩ, но България не подписа споразумението за МНС.
Албанска делегация бе в София в сряда за политически консултации в Министерството на външните работи.
Обсъдени бяха въпроси на двустранното сътрудничество, включително възможности за размяна на посещения на високо равнище през 2004 г.
Първият съдебен процес за военни престъпления, организиран от ЮЛЕКС, започна в Прищина във вторник (3 февруари).
Косовският албанец Гани Гаши, на 58 г., ще отговаря по обвинения в убийство на свой сънародник албанец и раняване на човек, който се е опитвал да избяга от въоръжените сблъсъци между "Армията за освобождение на Косово" (АОК) и сръбските въоръжени сили през юли 1998 г.
Делото ще се гледа от тричленен съдебен състав - двама европейци и един съдия от Косово.
По онова време Гаши е бил член на АОК.
Той твърди, че е невинен.
Министърът на търговията и промишлеността Лутфи Жарку каза, че Косово в скоро време ще наложи реципрочни мерки спрямо Сърбия и Босна и Херцеговина, които блокираха износа на Косово за своите страни.
Жарку каза, че мерките ще защитят интересите на косовската икономика.
При представянето на последния доклад на Европейската комисия за Сърбия и Черна гора пред комисия на сръбския парламент ръководителят на делегацията на ЕС Жозеп Ловерас приветства постигнатия до момента напредък, като подчерта, че все още предстои много работа.
В четвъртък (17 ноември) той призова властите да изпълнят докрай задълженията си за сътрудничество с трибунала на ООН за военни престъпления в Хага и да се подготвят за конструктивен диалог с Прищина в очакване на предстоящите преговори за бъдещия статут на Косово.
Що се отнася до предизвикателствата, пред които е изправена Сърбия и Черна гора по пътя си към евентуално членство в ЕС, Ловерас подчерта, че ЕК е готова да помогне.
Също в четвъртък външният министър на Сърбия и Черна гора Вук Драшкович бе в Страсбург, Франция, където присъства на заседанието на Комитета на министрите на Съвета на Европа.
Той призова за по-голяма защита на правата на сръбското малцинство в Косово.
Армията потвърди във вторник (18 декември), че е провела ограничена по мащаб сухопътна операция в Северен Ирак, за да попречи на кюрдски бойци да навлязат в Турция.
Генералният щаб заяви в свое съобщение, че екстремистите са понесли сериозни загуби, след като сухопътните сили са навлезли "на няколко километра" в територията на Ирак.
Правителството на Иракски Кюрдистан съобщи, че 500 турски войници са участвали в операцията.
Прокюрдската информационна агенция "Фират" съобщи, че седем души са били убити по време на операцията, включително и двама цивилни.
В изявлението си от вторник турската армия отново подчерта своята решимост да "изпълнява задълженията си" и да продължи подобни акции срещу членовете на терористичната Кюрдска работническа партия (ПКК).
Междувременно по време на визита в Багдад във вторник държавният секретар на САЩ Кондолиза Райс призова Турция да възприеме "комплексен подход" по отношение на атаките на ПКК и да избягва "всичко, което би довело до невинни цивилни жертви или до дестабилизиране на Севера".
Лидерите на страната приветстваха във вторник (12 юни) 35-годишната присъда, произнесена в Хага срещу бившия хърватски сръбски лидер Милан Мартич, за убийство, изтезаване и преследване на граждани от несръбски произход в Хърватия.
Президентът Стипе Месич каза, че бившият президент на отцепилия се анклав Сръбска Краина заслужава тази присъда, тъй като е бил част от военновременната кампания за етническо прочистване в Хърватия.
Министър-председателят Иво Санадер също приветства присъдата, като се позова на смъртоносния обстрел на Загреб през май 1995 г.
Главният прокурор Маринко Юрчевич съобщи в петък (6 октомври), че е започнало разследване срещу бившия босненски военен командир Атиф Дудакович и няколко други, заподозрени във военни престъпления.
Разследването е започнало на основата на обвинения, представени от президента на Република Срнъбска Драган Чавич и премиера Милорад Додик през август след като регионалните медии пуснаха видеозапис и снимки, за които се твърди, че показват престъпления, извършени от бившия 5-ти корпус на босненската армия, ръководен от Дудакович.
Жертвите са били етнически сръбски цивилни лица от района Крайна.
Правителството на Република Сръбска (РС) обяви във вторник (7 декември), че ще плати 25 000 евро на семейството на всеки обвиняем във военни престъпления, който се предаде до края на настоящата година.
Всеки заподозрян и семейството му ще получат и месечни плащания от по 690 евро, както и четири двупосочни билета до Хага.
Децата им ще имат право на безплатно обучение.
Началникът на Генералния щаб на армията Йован Лакчевич заяви, че Черна гора смята да похарчи 9,8 милиона евро за модернизация на армията, което е приоритет на правителството за тази година.
В изявление в четвъртък (3 януари), той отбеляза, че 5,1 милиона евро от тази сума са предназначени за доставката на ново въоръжение и екипировка.
В интервю за всекидневника "Виести" в петък посланикът на Черна гора в НАТО Веселин Шукович заяви, че неговата страна е добър пример за реформи в областта на сигурността и отбраната и подчерта, че НАТО споделя това мнение.
Черна гора се надява НАТО да я покани за започване на т.н. Интензивен диалог, първата стъпка към статут на кандидат за членство на срещата на върха на Алианса през април.
Висшият съвет по отбрана реши във вторник (6 май) да постави Генералния щаб на армията на Сърбия-Черна Гора под цивилен контрол.
По този начин военното ръководство се превръща в организационна единица в рамките на Министерството на отбраната.
Кабинетът ще отговаря за назначаването на висшите военни въз основа на препоръки от страна на министъра на отбраната.
Министърът на отбраната на Сърбия-Черна Гора Борис Тадич характеризира решението като важна стъпка към осъществяване на военната реформа в светлината на стремежите на страната да се присъедини към програмата на НАТО "Партньорство за мир".
Също във вторник американският президент Джордж Буш даде зелена светлина на своето правителство да осъществи износ на оръжие и военни материали за Сърбия-Черна Гора.
По време на посещението си в Белград миналия месец Колин Паул пое ангажимент да подпомогне страната-домакин в борбата срещу организираната престъпност и екстремизма.
В понеделник (17 ноември) Окръжният съд в Осиек повдигна обвинения срещу Боре Иванович и 12 други бивши висши служители от Югославската народна армия за военни престъпления, извършени срещу цивилни граждани в района на Осиек в периода от юни 1991 г. до май 1992 г.
Обвинени бяха също така Душан Лончар, Будимир Попадич, Илия Декич, Миломир Милосавлевич, Митра Симич, Милан Руяновски, Ненад Воденич, Любомир Велкович, Богдан Сладоевич, Стеван Белош, Миодраг Йованович и Йосип Маслеш.
Всички се укриват въпреки издадените заповеди за арест.
В неделя (29 декември) беше съобщено за съсредоточаване на турски военни части близо до Хабур, единствения официален контролно-пропусквателен пункт на турско-иракската граница.
Между 80 и 90 танка са пристигнали в района в събота и още повече са били забелязани в неделя.
Местни части на армията строят стени около лагер, който най-вероятно ще бъде използван като хуманитарен център.
Турция се опасява от масиран наплив на бежанци, основно кюрди, в случай на започване на военна операция в близко бъдеще.
Местните власти са отказали официален коментар.
Босненската полиция съобщи, че е арестувала двама мюсюлмани, заподозрени във военни престъпления срещу хървати в южна БиХ през септември 1993 г.
Полицията в Сараево задържа Мустафа Хота и Енес Сакрак в нощта на петък (22 август) по подозрения за извършени военни престъпления срещу цивилни в село Габровица, каза пред Ройтерс говорителката Лиляна Сакич.
Тя съобщи, че нареждането за ареста е дадено от областния сараевски съд и прокурорите на ООН са се съгласили заподозрените да бъдат съдени в страната, както обикновено става при по-маловажни случаи.
Заподозреният във военни престъпления босненски сърбин Средое Лукич се е предал на сръбските власти, съобщиха правителствени източници от Белград във вторник (13 септември).
44-годишният Лукич се укриваше от повече от пет години.
Обвиненията на трибунала на ООН за военни престъпления са, че той е бил член на военизирана групировка, която е измъчвала и убивала босненски граждани, включително над 150 мюсюлмани, във Вишеград.
Неговият братовчед, Милан Лукич, бе арестуван в Аржентина през август и предстои екстрадирането му в Хага.
Очаква се Средое Лукич да замине за Хага в сряда, е казал източник от правителството пред АФП.
Не е ясно къде и кога е бил задържан той.
Според официалната информация арестът е резултат от сътрудничество между сръбските и босненските сръбски служби за сигурност.
Арестите предизвикаха протести, а един местен политик заяви, че заподозрените са "невинни".
При съвместна операция на ЮЛЕКС и КФОР бяха арестувани четирима заподозрени във военни престъпления.
Полицейският отдел за разследване на военни престъпления към ЮЛЕКС, в сътрудничество с Косовската полиция и КФОР, арестува в сряда сутринта (23 септември) край Гниляне четирима косовски сърби за предполагаеми военни престъпления, извършени през април 1999 г.
Предварително заседание в присъствието на съдия от ЮЛЕКС е насрочено за четвъртък.
Пето лице, което бе задържано за възпрепятстване на полицейската операция, бе освободено.
"Обвиненията са свързани с твърдения за нечовешко отношение, накърняване или нарушаване на телесната цялост или здраве, прилагане на мерки за сплашване и терор, незаконен арест и задържане", заяви ЮЛЕКС.
Според местните медии арестуваните са: Светлана Стоянович, Добривое Трайкович, Слободан и Сречко Мартинович и Сърджан Филич, всички от Ново Бърдо.
"Обвиненията нямат нищо общо с истината", каза пред местното радио КИМ Влада Мартинович, чиито баща и чичо са арестувани.
Сръбската FoNet предаде, че Сречко Мартинович е бил служител на косовската полиция.
Агенцията предаде още, че Сръбският национален съвет на Косово остро е осъдил арестите, окачествявайки хода на ЮЛЕКС като "скандален".
Косовските сърби от Ново Бърдо протестираха срещу арестите.
Белградското радио Б92 цитира Стоян Станоевич, сръбски политически лидер от Ново Бърдо, който каза, че заподозрените са "невинни" и че "по време на вълненията през 1999 г. не е имало сблъсъци или нападения срещу албанци".
Според Радио "Свободна Европа" сръбският министър за Косово Горан Богданович е поискал от ЮЛЕКС "да изясни" фактите, на чието основание са извършени арестите.
Медийното объркване около участието на косовската полиция в арестите бе изяснено от говорителката на полицията Баки Келани, цитирана от всекидневника "Експрес", която каза, че арестите са били извършени от силите в сътрудничество с ЮЛЕКС.
Арестите от сряда стават след период на нарастващо напрежение между ЮЛЕКС и Прищина във връзка с подписания между ЮЛЕКС и Сърбия полицейски протокол.
Протоколът е в сила, но преговорите с Белград относно прилагането му се очаква да продължат.
Междувременно във вторник съдът за военни престъпления в Белград оправда двама бивши сръбски полицаи, Сретен Попович и Милош Стоянович, обвинени в измъчване на трима братя албанци с американско гражданство, които по-късно са били убити по време на косовския конфликт, по т.нар. дело "Бютючи".
Прокурорът за военни престъпления Владимир Вукчевич обеща да обжалва оправдателните присъди.
И по-рано бе забелязано, че в делата, в които са замесени полицейски служители, има т.нар. "мълчалива конспирация".
"Други полицейски служители и свидетели не желаят да посочат за виновни свои приятели", каза Вукчевич.
На среща в Белград този месец медицински персонал от различни армии постигна договореност да води обща борба срещу последиците от природни бедствия.
Телемедицината ще даде възможност на медицински специалисти от различни страни да дават своя принос в различни случаи.
Тазгодишният ежегоден конгрес на Балканския военномедицински комитет (БВМК) този месец завърши със споразумение за изграждане на съвместна Балканска медицинска оперативна група.
Председателят на конгреса, полковник Зоран Попович, обясни, че групата ще се задейства в случаи на масови бедствия.
Фаза 1 следва да влезе в сила до 2015 г., а оперативната група да бъде напълно функционираща до 2017 г.
Председателят на Комитета, полковник Джоко Максич, също от Сърбия, каза за SETimes, че проектът ще създаде съвместни медицински екипи, които "да действат в кризисни ситуации, природни и други бедствия".
Две други споразумения, постигнати по време на конгреса, включват "обмен на експерти [и] възможност за по-добра оперативна съвместимост на военномедицинските услуги чрез телемедицина", отбеляза Попович.
Той описа телемедицината като иновация сред всички страни от региона, която ще повиши знанието и качеството на лечение.
Тя ще даде възможност на лекарите да обменят изображения и диагностични процедури за много кратко време и да получават мнения от колегите си от всички точки на Балканите.
Сигурен съм, че обменът на лекари и медицински техници, в зависимост от програмите за обучение, предлагани от военномедицинските услуги в региона, ще бъде много интензивна дейност, тъй като на всички нас ни бяха предложени образователни програми и всички те бяха с високо качество.
"Специален и много важен сегмент от сътрудничеството в тази област е обменът на кадети [от] Военномедицинския университет", каза той.
В 17-ата конференция участваха общо 200 медицински експерти от армиите на страните членки - Турция, Гърция, България, Румъния и Сърбия.
Албания отсъства, позовавайки се на финансови затруднения.
Черна гора обаче беше там със статут на наблюдател.
Целта тази година, както и всяка година, бе да се обменят знания и опит, като се откроят най-добрите идеи за повишаване на общата сигурност в региона.
Един от учредителите на комитета, българският полковник Евгени Илиев Белоконски, каза, че ползите от тези съвместни проекти далеч надхвърлят полето на военната медицина и се простират до общите отношения между страните.
"Приятелството и взаимната подкрепа са най-големите ползи..., защото приятелите винаги ще ти помогнат по-добре и по-бързо от другите", каза полк. Белоконски за SETimes.
Тазгодишният домакин Сърбия е единствената страна, която не членува в НАТО.
Тя обаче е на път да стане член и участва в програмата "Партньорство за мир".
Представител на Алианса на конгреса бе генерал Роб ван дер Мер от Холандия.
"Тази конференция допринася за регионалното сътрудничество във военната медицина както по отношение на науката и обмена на информация, така и на оперативното сътрудничество", каза той за SETimes.
Град Фока бе домакин на конференция в събота (10 октомври), посветена на дейността по установяване на факти, осъществена от Международния наказателен трибунал за бивша Югославия (МНТБЮ) относно военните престъпления, които са били извършени там по време на конфликта в БиХ.
Програмата за популяризиране дейността на МНТБЮ и Хелзинския съвет на Република Сръбска бяха организатори на форума, на който се събраха представители на местните общности и съдебната власт, НПО, както и на асоциации на жертвите.
Представена бе информация, свързана с престъпления, които са били извършени когато сръбските четници са превзели областта през 1992 г.
Участниците са били единодушни, че е от решаващо значение да бъдат изправени пред съда всички, които са отговорни за престъпленията и че разкриването на истината е условие за изграждане на доверие в БиХ.
Представителят на СВП Грегорян отново напомни, че арестуването на заподозрените във военни престъпления остава основна задача.
В свое изявление в петък (23 ноември) главният заместник на върховния представител Рафи Гергорян отново напомни, че арестуването на заподозрените военнопрестъпници - чрез разбиване на подкрепящите ги мрежи - остава една от основните задачи на международната общност в БиХ.
Той похвали акциите по претърсване на домовете на съпругата и децата на укриващия се Радован Караджич в Пале миналата седмица, като отбеляза, че пълното сътрудничество с Трибунала на ООН за военни престъпления в Хага остава изискване съгласно Дейтънското споразумение и има пряко отношение към евроатлантическата кандидатура на БиХ.
В петък обвиняем във военни престъпления в БиХ направи неочаквано самопризнания.
По силата на споразумение с държавната прокуратура Идхан Сипич, на 40 г., призна, че е убил жена през септември 1995 г. и е хвърлил тялото й в кладенец в община Ключ.
В замяна на признанието Сипич, който се предаде на правосъдието миналия месец, ще получи присъда между шест и десет години затвор.
Бившият босненски сръбски лидер Момчило Краишник ще излежава във Великобритания 20-годишната си присъда за престъпления, извършени срещу цивилни граждани от несръбски произход по време на конфликта в Босна и Херцеговина (БиХ), съобщи във вторник (8 септември) Трибуналът за военни престъпления в Хага.
Краишник беше прехвърлен във Великобритания в понеделник.
През март Апелативната камара на Трибунала намали неговата присъда от 27 на 20 години, след като свали обвиненията в убийства, изтребление и преследване на несърби по време на босненския конфликт от 1992-1995 г.
Новата присъда отчита времето, прекарано от Краишник под арест от април 2000 г.
Съдията от Хагския трибунал О-Гон Куон каза във вторник, че процесът срещу босненския сръбски лидер Радован Караджич може да започне на 19 октомври.
Прокуратурата ще има на разположение една година, за да изложи своята теза, и Караджич ще има също толкова време за своята защита.
Куон отхвърли искането на Караджич за отлагане на началото на процеса с десет месеца.
Висшият военен съвет на Турция реши да освободи 17 офицери от армията, обвинени в проислямистка дейност или в нарушаване на дисциплината в армията.
В края на годишната си тридневна сесия в четвъртък (3 август) Съветът също реши да повиши 32 генерали и адмирали, както и 47 офицери с по-низш ранг.
Кюрдска екстремистка групировка, която се нарича "Ястреби на свободата на Кюрдистан" (ТАК) пое отговорността за две бомбени експлозии в южния град Адана в петък, при които бяха ранени 17 души, включително осем офицери от полицията.
Смята се, че ТАК е свързана с терористичната организация "Работническа партия на Кюрдистан".
Вестник "Вечер" съобщава, че Македония планира да съкрати състава на ГЩ на армията от 14 на 7 души като част от своя Стратегически преглед на отбраната.
Документът също така предвижда началникът на ГЩ да бъде политическа фигура, докато Съвместното командване да определя оперативните въпроси.
Броят на отделите в МО също така ще бъде съкратен.
Министерството ще назначи от 3 до 5 съветника, които да дадат консултации по хода на реформите и по подобряване на сътрудничеството с НАТО.
Като доказателство за тези усилия парламентът ратифицира в петък (6 февруари) проекторешение за увеличаване броя на македонските миротворци, изпратени в рамките на международните сили в Афганистан.
Ръководителят на Сръбския национален съвет за връзки с Трибунала на ООН Расим Ляич каза в сряда (4 юли), че главният прокурор Карла дел Понте ще представи ново предложение на генералния секретар на ООН Бан Ки Мун, съгласно което да се разреши на осъдените за военни престъпления да излежават затворническите си присъди в родните си страни.
Ляич заяви, че тази промяна ще насърчи оставащите на свобода обвиняеми да се предадат.
Също в сряда Трибуналът обяви, че Дел Понте ще посети Черна гора, Босна и Херцеговина и Хърватия следващата седмица, за да обсъди въпроси, свързани със сътрудничеството.
ЮФОР върна прекия контрол върху придвижването на военен персонал, оръжия и съоръжения в БиХ на балканската страна в петък (25 януари).
"Това е много важна стъпка в процеса на продължаващи реформи в областта на отбраната, който започна през 1995 г. след подписването на Дейтънското мирно споразумение", заяви в изявление ЮФОР.
Мисията на ЕС пое контрола върху военните в БиХ от НАТО през 2004 г..
Парламентарна комисия отмени паспортите на 661 граждани на БиХ между март и декември миналата година, съобщиха местните медии в събота (26 януари).
Комисията е разгледала 1255 случаи на хора, които са придобили гражданство по време на войната в бивша Югославия.
Около 18506 души са подали молби за гражданство в БиХ по време на конфликта през 1992-1995 г.
Мандатът на комисията изтича в средата на февруари, но нейният председател Векослав Вукович е предложил удължаване на мандата с още една година.
Роднините на жертвите на военни престъпления в конфликта в БиХ в Република Сръбска (РС) съобщиха в петък (14 декември), че са дълбоко огорчени от срещата на члена на Председателството на БиХ Харис Силайджич с обвинения във военни престъпления Расим Делич в четвъртък.
От групата са заявили, че срещата е обида към всички жертви, които не са от неговата националност.
Премиерът на РС Мирослав Додик също е определил срещата като "абсолютно неприемлива".
Местните медии съобщават, че Делич е брифирал члена на Председателството на БиХ за развитието на неговия процес, което противоречи на правилата на Хагския трибунал за военни престъпления (МНТБЮ) за временно освобождаване.
Според неназовани източници, прокуратурата на МНТБЮ ще прекрати временно освобождаване на бившия командир от армията на БиХ Делич заради тази среща.
Делич бе временно освободен в края на ноември, когато МНТБЮ реши, че генералът от резерва, който сам се предаде, сътрудничи на Трибунала и трябва да му бъде разрешено да прекара празниците в Сараево.
В понеделник (14 декември) прокуратурата за военни престъпления внесе обвинителен акт срещу бивш босненски сръбски военнослужещ, обвинявайки го в убийството на трима цивилни босненски мюсюлмани през 1994 г.
Заедно с други трима босненски сърби Душко Кесар, на 46 г., е заподозрян в подбуждане и участие в убийствата в град Приедор.
През 2005 г. неговите предполагаеми съучастници бяха осъдени в Република Сръбска на общо 50 години затвор.
Кесар има сръбско гражданство.
Главният прокурор на Трибунала в Хага Серж Брамерц пристигна във вторник в Белград за участие в кръгла маса, посветена на работата на Трибунала на ООН.
В конференцията участват също местни прокурори, съдии и представители на други институции.
В сряда (10 март) прокуратурата внесе обвинения срещу трима бивши военнослужещи от босненската армия за военни престъпления, извършени срещу цивилни граждани и военнопленници в село Трусина през 1993 г.
Менсур Мемич, Джевад Салцин и Сенад Хакалович са обвинени в участие в нападение, в резултат на което са били убити 18 цивилни и четирима военни, а четирима души са били ранени.
Съвместно военно учение започна в събота (2 октомври) в хърватския град Слуни.
Двудневните маневри, организирани в рамките на Адриатическата харта, включват подразделения от Хърватия, Македония, Албания и САЩ.
Трите балкански държави си сътрудничат в общите усилия да се интегрират в НАТО.
Също в събота, в интервю за Ютарни Лист, хърватският посланик в НАТО Антон Тус призна, че страната му няма да получи покана за членство в НАТО, докато укриващият се генерал от резерва Анте Готовина е на свобода.
Тус бе в Брюксел, за да представи третата национална програма на Хърватия за прилагане на задълженията, произтичащи от интеграцията с НАТО.
Военни кадети от малцинствата ще бъдат обучавани във военни академии в Германия от следващата година, според съобщение от петък (27 октомври), направено от министъра на отбраната Лазар Еленовски и заместник-началник щаба на армията генерал-майор Адил Газафер.
На пресконференция в Скопие те заявиха, че споразумението за обучение е било постигнато по време на неотдавнашното им посещение в Берлин.
В момента само 6 % от състава на македонската армия са представители на малцинствата.
Флорънс Хартман, говорителка на прокуратурата на трибунала на ООН, каза в петък (26 август), армията на Сърбия-Черна гора трябва да последва примера на сръбската православна църква и да призове главните обвиняеми Радован Караджич и Ратко Младич да се предадат.
Хартман каза пред местната черногорска телевизия ИН ТВ, че това ще представлява пряка подкрепа за усилията на федералните власти да изпълнят своите международни задължения.
В други новини, нито прокурорите в Хага, нито Москва не са потвърдили съобщенията, че босненско-сръбският обвиняем във военни престъпления Драган Зеленович е бил задържан в Русия миналата седмица.
Той е обвинен в престъпления срещу човечеството и нарушения на законите или правилата на войната заради участнието му в задържане, изтезания и сексуални насилия, включително и изнасилвания, на босненски мюсюлмански жени и момичета в град Фоча през 1992-1993 г.
Местните медии съобщават, че Държавната агенция за информация и защита на БиХ е арестувала бивш командир на босненските мюсюлмани в сряда (28 декември) в Конич.
Хусо Алич, също известен като "Соко" е заподозрян в участие в престъпления срещу цивилни граждани по време на конфликта в БиХ.
Американски федерален съд обсъжда молбата на БиХ за екстрадиране на бившия посланик и външен министър Михамед Сакирбей.
Властите в Сараево го обвиняват в присвояване на 1,8 милиона долара от държавен инвестиционен фонд и на още 611 000 долара от мисията на страната към ООН, която той е оглавявал в периода 1992-2000 г.
Съд на по-ниска инстанция взе решение за неговото екстрадиране по-рано тази година.
Сакирбей отрече обвиненията.
Министърът на отбраната на САЩ Робърт Гейтс призова Турция в събота (24 февруари) военната операция срещу ПКК да бъде кратка.
Той прикани Анкара да предприеме политически и икономически мерки за изолиране на групировката.
Гейтс също призова Анкара да защити суверенитета на Ирак и да подобри комуникациите с Белград както по отношение на продължаващата операция, така и по отношение на други дейности срещу ПКК.
Също в събота ПКК заяви, че е свалила турски хеликоптер "Кобра".
Твърдението обаче не бе потвърдено нито от турските военни, нито от независими източници.
ПКК също заяви, че е убила 22 турски войници от началото на сухоземната операция в четвъртък, но тази цифра се оспорва от турския генерален щаб, който съобщи на своя уебсайт в събота, че само седем души са били убити.
Повече от 70 активисти на ПКК са убити от началото на турската военна офанзива срещу организацията, съобщиха военните.
Няколкостотин души се събраха в Истанбул в събота, за да протестират срещу операцията срещу ПКК в Северен Ирак.
Участниците в демонстрацията, организирана от прокюрдската Партия на демократичното общество (ПДО) скандираха "Операцията е проблем, а не решение".
Американският посланик със специални поръчения по въпросите на военните престъпления Пиер Ришар Проспер посети Белград в понеделник (20 октомври) и заяви, че екстрадирането на обвинения във военни престъпления генерал Ратко Младич ще определи дали на Сърбия-Черна Гора ще се позволи да води такива дела в местните съдилища.
"Надявам се, че народът на Сърбия е решил веднъж завинаги, че проблемът за военните престъпления трябва да остане в миналото", каза Проспер.
Белград категорично твърди, че е изгубил всякакъв контакт с Младич в продължение на повече от една година.
Военни подразделения от Албания и САЩ започнаха съвместно военно учение във вторник (20 май) в град Дуръс на Адриатическо море.
Учението ще продължи две седмици и е част от усилията на САЩ да помогнат на албанската армия да покрие натовските стандарти.
Учението цели да изпробва способността на албанските подразделения при управление на хуманитарни кризи и при други извънредни ситуации.
Американски представител призова РС да предаде на МНСБЮ оставащите на свобода обвиняеми във военни престъпления.
Американският помощник държавен секретар по европейските и евроазиатските въпроси Даниел Фрийд призова властите в Република Сръбска (РС) да арестуват и предадат на Трибунала на ООН за военни престъпления в Хага всички оставащи на свобода обвиняеми във военни престъпления.
Фрийд посети Баня Лука в четвъртък (5 април) за разговори с високопоставени представители на министерството на отбраната и армията на РС, преди да завърши двудневното си посещение в БиХ.
Той постави особен акцент върху необходимостта от залавяне на военновременния босненски сръбски главнокомандващ Ратко Младич, който е в списъка на най-издирваните обвиняеми от Трибунала.
Фрийд потвърди също, че Съединените щати ще продължат да подпомагат преструктурирането на въоръжените сили на БиХ.
По-късно в четвъртък Фрийд отпътува за Загреб, където се срещна с хърватския президент Стипе Месич и отново изрази подкрепата на САЩ за усилията на Хърватия за присъединяване към НАТО и ЕС.
Окръжният съд в Белград осъди в четвъртък (12 март) 13 сърби на общо 193 години лишаване от свобода за участие в масови убийства през ноември 1991 г. на хърватски военнопленници във Вуковар.
Други петима ответници бяха оправдани.
Най-дългите присъди - по 20 години затвор - бяха дадени на командващия на сръбските сили във Вуковар Миролюб Вуйович и на заместника му Станко Вуянович.
Прокурорите заявиха, че сърбите са застреляли и убили около 200 хървати в свинефермата "Овчара" във Вуковар.
Сръбският министър на правосъдието Владан Батич заяви в четвъртък (17 юли), че Сърбия е готова да поеме делата по военните престъпления от Трибунала в Хага.
"Аз мисля, че Трибуналът ще ни предаде по-маловажните дела, които не касаят бивши висши представители на властта".
Правителството в момента търси подходящ местен прокурор, който да води процесите срещу военните престъпници в страната.
Батич, който е реформатор, съдействал за свалянето на Слободан Милошевич, изрази увереност, че местната съдебна система е в състояние да съди сърби и други лица, обвинени в извършването на жестокости по време на балканските конфликти през 90-те годни.
"Никой не иска да оневини никого тук", заяви Батич пред Ройтерс, за да разсеe опасенията на отделни правозащитни групи, че Белград ще се заеме само с нарушители от по-ниска категория.
Генерал Яшар Буюканът, началник на Генералния щаб на турската армия, заяви в събота (29 март), че турските войски няма да се оттеглят от Кипър, докато не бъде постигнато споразумение за обединение и не бъде възстановена сигурността.
Буюканът, който бе на четиридневно посещение в Северен Кипър, настоя, че присъствието на турски войски гарантира мира на острова.
Той също каза, че Турция изцяло подкрепя усилията за обединение на разделения от десетилетия остров и неотдавнашното споразумение между новия кипърски президент Деметрис Кристофиас и лидера на кипърските турци Мехмет Али Талат за възобновяване на преговорите през юни.
Като незабавна мярка, двамата лидери се споразумяха да отворят отново пропускателния пункт на улица Ледра в Никозия.
Това вероятно ще стане тази седмица след като приключат усилията за разминиране на района и други подготвителни мерки.
В петък, експерт по разминиране стъпи върху мина в Атиену на изток от Кипър и загуби част от крака си.
Полицията арестува босненски мюсюлманин, заподозрян в извършване на военни престъпления по време на конфликта от 1992-1995 г.
Властите отказаха да разкрият самоличността му, но посочиха, че той ще бъде обвинен в нападение, изнасилване и незаконно задържане в пленнически лагер за сърби.
Заподозреният, който е служил в хърватски военизиран отряд, може да получи присъда до 21 години затвор, ако бъде осъден.
Той е пристигнал в Норвегия със семейството си през 1993 г. и е станал норвежки гражданин през 2001 г.
Апелативните съдии на ООН в Хага отмениха в сряда присъдата срещу босненския сръбски генерал от армията Видое Благоевич.
Съдиите решиха, че той е трябвало да бъде оправдан по обвиненията в геноцид, тъй като в първоначалния процес е било установено, че той не е знаел за клането през 1995 г. в Сребреница и е предоставял единствено логистична подкрепа.
Първоначлно признат за виновен през 2005 г. по обвинения във военни престъпления и съучастие в геноцид, присъдата му бе намалена от 18 на 15 години за ролята бу в клането.
В понеделник (26 януари) външният министър Вук Йеремич каза, че е поискал от ЕС да изпрати мисия от наблюдатели, която да извърши оценка на нивото на сътрудничество на Сърбия с Трибунала за военни престъпления в Хага.
След среща с министри от Великобритания, Германия, Румъния и други страни, членки на ЕС, в Брюксел Йеремич каза, че Сърбия няма нищо за криене и иска ЕС "да се увери от първа ръка какво прави Сърбия".
Той каза също, че неговият холандски колега Максим Ферхаген е приел поканата да посети Белград в скоро време, за да обсъди дали Холандия ще позволи ратифицирането на Споразумението за сабилизация и асоцииране между Сърбия и ЕС.
Холандците блокираха това споразумение до залавянето на укриващия се военнопрестъпник Ратко Младич.
Близо 1 000 военнослужещи и цивилни служители от американската армия ще бъдат в Румъния между 17 август и 22 октомври за съвместно военно учение с български и румънски части, обяви в четвъртък (9 август) американското посолство в Букурещ.
Посолството съобщи още, че военнослужещите от сухопътните, военновъздушните и военноморските сили вече работят с румънските си колеги по подготовката на учението, което ще включва обучение в стрелба с малокалибрено оръжие, стрелби с истинско оръжие, ситуационни учения и оказване на първа помощ.
Министерството на външните работи съобщи в петък (30 април), че косовски албанец, заподозрян във военни престъпления в Сърбия, е бил арестуван в Германия.
Буяр Бобани, 36-годишен, е обвинен във военни престъпления срещу цивилни лица, извършени в Косово по време на конфликта през 1998-1999 г.
Според сръбските медии, прокурорите смятат, че Бобани е бил свързан с група, ръководена от Антон Лекай.
През 2007 г. бившият член на Армията за освобождение на Косово бе осъден от белградски съд на 13 години затвор за убийството на цивилни роми през юни 1999 г.
Бившият босненски сръбски командир, 58-годишният генерал Здравко Толимир, който бе неотдавна заловен и изпратен в Трибунала за военни престъпления в Хага (МНСБЮ) по обвинения в участие в клането в Сребреница през 1995 г., иска лично да се защитава и да получи документите по водения срещу него процес на кирилица, съобщиха от Трибунала в понеделник (13 август).
Толимир бе арестуван в края на май на границата между Сърбия и Република Сръбска, което бе повод за ЕС да възобнови замразените преговори за по-близки отношения със Сърбия.
Милан Лукич, обвинен от Трибунала на ООН, че е измъчвал, тероризирал и убил 150 души във Вишеград, Босна и Херцеговина, през 1992 г., поиска от Трибунала да освободи адвоката му по делото.
Лукич каза, че обмисля дали да наеме други адвокати, или да се представлява сам.
Сръбските ръководители откриха в петък (24 октомври) специален съд за военните престъпления, където ще бъда приложени строги мерки за сигурност.
Сградата бе обновена със средства от американското правителство, възлизащи на 850000 долара.
Първите подсъдими, чиито дела ще се гледат в този съд, ще бъдат 44 души от престъпния свят, обвинени в съучастие в убийството на премиера Зоран Джиндич.
Процесите са насрочени да започнат на 17 декември.
Наследникът на Джиндич, Зоран Живкович, каза пред репортери, че в новия съд ще бъдат съдени също четиримата генерали, обвинени неотдавна от Трибунала в Хага.
Членове на сръбското правителство дадоха да се разбере, че заподозрените няма да бъдат арестувани и екстрадирани в скоро време.
В отговор на това главният прокурор на ООН Карла дел Понте заяви, че Сърбия има задължението да предава на Трибунала заподозрените във военни престъпления лица.
Също в петък хиляди униформени полицаи се събраха в Белград в знак на протест срещу обвинението на зам. министъра на вътрешните работи Сретен Лукич и още един генерал в полицията.
Правителството подкрепи демонстрацията и призивите за преразглеждане на обвинението.
В сряда (26 март) началникът на генщаба генерал Михаил Попеску представи програма за реформи, където влизането в НАТО е на първо място сред приоритетите.
За тази цел армията ще бъде преструктурирана чрез съкращения и трансформиране на някои части в по-гъвкави такива за разгръщане в кризисни райони.
Военните също планират да осъществят цялостна въздушна защитна система, да разработят база данни за железопътните терминали, летища и пристанища, за да улеснят придвижването на силите на НАТО, а също и да съгласуват военното обучение и подготовка със стандартите на НАТО.
Младшият партньор в правителството Демократически съюз за интеграция (ДСИ) даде съгласието си македонската армия да подпомага полицията в страната в дейността по сигурността и антитерористичните мисии.
Споразумението бе постигнато в петък (17 октомври) на среща между генералния секретар на ДСИ Гезим Острени, министъра на отбраната Владо Бучковски и бригадния генерал Джеймс Бактер, директор на съветническия екип на НАТО в Македония.
Съгласието на ДСИ дава възможност на правителството да приеме Контракта за стратегическа отбрана - ключов документ, свързан с македонската кандидатура за членство в НАТО.
Военната прокуратура е повдигнала обвинения срещу осем войници, които бяха пленени и след това освободени от партизани на Кюрдската работническа партия (ПКК) миналата есен.
Войниците бяха пленени на 21 октомври и освободени на 10 ноември.
Партизаните убиха 12 и раниха 13 войници по време на същото нападение.
Според обвинението, публикувано в понеделник (7 януари), прокуратурата повдига обвинения срещу осемте войници отчасти заради неизпълнение на пряка заповед.
Прокуратурата твърди, че ако те са били продължили да се бият, жертвите биха били по-малко.
Полицията в Осло арестува мъж, издирван за военни престъпления в Хърватия.
Дамир Ширета, хърватски гражданин, е обвинен в участие в убийството на 200 пленници във ферма близо до Вуковар още в началото на конфликта от 1991-1995 г.
Той бе осъден задочно на 12 години затвор.
Хърватия поиска екстрадирането му.
Сърбия осъди други 15 бивши участници във военизираните отряди по обвинения, свързани с престъпленията в Овчара.
Съд в Бостън осъди босненец на повече от пет години затвор за това, че не е разкрил участието си в клането в Сребреница, когато е кандидатствал за бежански статут в Съединените щати.
Марко Бошкич бе арестуван през 2004 г. и ще бъде екстрадиран в Босна и Херцеговина, след като излежи присъдата си в Съединените щати.
В сряда (23 декември) армията отхвърли като прибързани съобщенията в медиите, че двама офицери са арестувани във връзка с планирано убийство на заместник министър-председателя Бюлент Арънч.
Двамата бяха арестувани миналата събота в близост до дома на Арънч.
В изявление, публикувано в сряда, армията заявява, че във връзка с това се води следствие, и добавя, че двамата офицери са били освободени, след като домовете и леките им коли са били претърсени и не са били открити оръжие и устройства за записване на глас.
Все пак властите са конфискували компютри и устройства за съхраняване на данни, които могат да послужат като доказателство в хода на официалното разследване на "военен служител, заподозрян в предаване на секретна информация".
Съобщенията в медиите предизвикаха слухове за нарастващо напрежение между управляващата Партия на справедливостта и развитието и светски настроената армия.
В понеделник (18 август) за шестмесечна мисия в Ирак замина военна част, състояща се от 49 войници и един офицер.
Частта ще бъде разположена в една от най-големите военни бази в Багдад.
Министърът на отбраната Селмо Чикотич заяви, че тя ще отговаря за сигурността на базата.
Държавният секретар на САЩ Хилъри Клинтън е изпратила писма да тристранното председателство на БиХ, в което призовава властите да решат проблема с разпределението на собствеността на армията, съобщиха местните медии в понеделник (21 юни).
Има 69 военни съоръжения, които трябва да бъдат разпределени между Република Сръбска и Федерация БиХ.
Клинтън е отбелязала, че това е ключово условие за осъществяването на Годишната национална програма в рамките на Плана за действие за членство в НАТО.
Тя е изразила надежда, че регистрирането на собствеността може да бъде финализирано до тази есен, и е намекнала, че след изборите през октомври лидерите на БиХ не трябва да губят никакво време и да се съсредоточат върху реформата на конституцията.
Прокуратурата за военни престъпления разследва ролята, която са играли журналисти в подстрекаването към извършване на военни престъпления по време на конфликта в бивша Югославия в периода 1991-1995 г.
Обект на разследването са по-специално публикации, които може да са станали причина за сражения или зверства срещу хървати и бошнаци в градовете Вуковар и Зворник в периода от 1991 до 1992 г.
Открихме примери на подбуждане към военни действия в медиите по онова време...
"Сега имаме присъди за военни престъпления ... и можем да установим връзката", каза говорителят на прокуратурата Бруно Векарич в понеделник (8 юни).
Босненски съд осъди босненския сърбин Лазар Ристич на 12 години затвор за военни престъпления, извършени по време на конфликта от 1992-1995 г.
Ристич беше признат за виновен в убийството през 1992 г. на двама босненски мюсюлмани - мъж и жена - в западния град Бихач.
Прокуратурата на страната за военни престъпления си сътрудничи интензивно с Норвегия и Швеция по случаите на военни престъпления, извършени срещу сърби в Босна през 90-те години на миналия век, заяви в четвъртък (28 август) говорителят Бруно Векарич.
Сътрудничеството обхваща разследване на престъпления, извършени срещу сръбски цивилни в пленническия лагер в Дретел, Южна Босна, през 1992 г., каза Векарич.
Той добави, че сътрудничеството с норвежките власти е започнало през март 2007 г. със започването на разследване срещу Мирсад Репак, понастоящем норвежки гражданин.
Обвинен в извършване на военни престъпления срещу сръбски пленници в Дретел, в сряда срещу него бе открит съдебен процес в Норвегия.
Властите започнаха разбиването на мрежа от лица, които са помагали на двамата най-издирвани обвиняеми във военни престъпления, босненския сръбски лидер Радован Караджич и неговия съратник Стоян Жуплянин, докато са се укривали от правосъдието, каза в сряда (8 октомври) Бруно Векарич, говорител на сръбската прокуратура за военни престъпления.
"Ние сме задържали и започнали разпитите на няколко души, заподозрени, че са членове на тази мрежа", каза Векарич, като добави, че се разследват 30 души.
Мрежата включва няколко бивши висши представители на местните власти, които са били на служба до изборите през м. май, както и полицейски служители и един университетски професор.
Надяваме се [че разпитите] ще ни доведат до системата, която укрива [бившия босненски сръбски командир] Ратко Младич.
Съд в Сараево осъди в петък (11 септември) бившия бисненски мюсюлмански войник Суад Капич на 17 години затвор за убийството на четирима босненски сръбски военнопленници по време на конфликта в страната от 1992-1995 г.
Капич бе признат за виновен във военни престъпления според решението на съда.
Жестокостите са били извършени в град Сански Мост в западната част на БиХ.
Във вторник (5 февруари) граничната полиция арестува заподозрения във военни престъпления сърбин Миле Летица, когато той се е опитвал да влезе в Хърватия през граничния пункт "Илок Миле".
Арестът е извършен въз основа на международна заповед за арест, издадена от Областния съд в Сисак.
Бившият капитан от Югославската народна армия е заподозрян в престъпления срещу цивилни през 1991 г. в началото на войната в Хърватия.
Хърватия и Ватикана откриха сграда на военния ординариат.
Представители на Ватикана, местната Католическа църква и хърватското Министерство на отбраната откриха сградата на Военния ординариат в Загреб във вторник (5 август).
Ватикана и местните власти създадоха ординариата през 1996 година, за да оказват съдействие по духовни въпроси на хърватските въоръжени сили и полиция.
Секретарят на съвета на епископите към Ватикана архиепископ Франческо Монтериси благослови сградата и откри паметник на папа Йоан Павел Втори.
В послание на Светия отец и в изказванията на представителите на хърватското Министерство на отбраната бе подчертана важността на инициативата, насочена към засилване на сътрудничеството между държавата и църквата.
Главните съдилища в Скопие и Тетово решиха да предадат петте случая по обвинения във военни престъпления на трибунала на ООН за военни престъпления, който отправи официално искане за това преди месец.
Независимо от евентуалните жалби, предаването може да завърши до 3 декември, което е крайния срок, поставен от трибунала.
Четири от случаите се занимават с обвинения за военни престъпления на членове на бившата Армия за национално освобождение.
Петият съдържа обвинения във военни престъпления, извършени от македонските сили за сигурност.
Армията съобщи в събота (3 май), че повече от 150 кюрдски бойци са били убити по време на въздушни нападения в Северен Ирак.
От Генералния щаб на армията съобщиха, че операцията, проведена в четвъртък и петък близо до планината Кандил, е била насочена срещу бази на Кюрдската работническа партия (ПКК).
Но говорителят на ПКК Ахмед Данеес заяви в събота, че само шест души са били убити при операцията, и че всички те са били от различна кюрдска фракция.
След среща с швейцарския си колега Самуел Шмид в Сараево в сряда (16 август) министърът на отбраната Никола Радованович каза, че се очаква ЮФОР да бъде последната военна мисия в БиХ.
Радованович и Шмид бяха единодушни, че мандатът на ЮФОР може да приключи през 2008 г., като се има предвид постигнатият от БиХ напредък в заздравяването на институциите и изпълнението на реформите.
По време на срещата Шмид потвърди отново, че страната му се интересува от събитията в Западните Балкани и е готова да помогне за устойчивото развитие на региона.
Швейцарският министър на икономиката Йозеф Дайс, който е и управител на ЕБВР, заяви пред сръбския премиер Воислав Кощуница в понеделник (23 май), че политическата стабилност, определянето на статута на Косово и сътрудничеството с трибунала на ООН за военни престъпления са от жизненоважно значение за привличането на чужди инвестиции в Сърбия.
Дайс окачестви икономическото бъдеще на Сърбия като светло, но призова за продължаване на реформите.
Усилията за присъединяване към ЕС е избор и цел, която не подлежи на дискусия, заяви министърът на отбраната Вежди Гьонюл в неделя ( 25 май) по време на конгрес в Кочаели на управляващата Партия на справедливостта и развитието.
Представители на ЕС, който доскоро казваха, че Турция би могла да се присъедини към Съюза най-рано след 10 години, започнаха да говорят за 2008 година като възможна дата, добави Гьонюл.
Също в неделя премиерът Реджеп Тайип Ердоган опроверга съобщения в печата, в които се твърди, че предлаганите напоследък законодателни промени са източник на напрежение между правителството и военните.
Предлаганият пакет от реформи съдържа промени, целящи хармонизиране на турското законодателство с това на ЕС.
Бившият министър-председател на Косово Рамуш Харадинай, срещу когото се води процес в Трибунала за военни престъпления в Хага, бе временно пуснат на свобода в сряда (3 октомври), за да присъства на погребението на свой млад племенник, загинал в автомобилна катастрофа.
Харадинай, бивш командир от "Армията за освобождение на Косово", трябва да се върне в съда в понеделник.
Дотогава той трябва да избягва контакти с политици и с медиите.
Той е обвинен в престъпления, извършени през 1998 г. срещу сърби и негови сънародници - етнически албанци.
Официални лица заявиха, че въоръжените сили и разузнавателните служби, както и другите съответни институции, са приведени в състояние на повишена готовност от сряда (19 март), в отговор на започнатия от САЩ военен удар срещу Ирак.
Служители от органите на реда са се присъединили към граничните патрули по североизточната граница с цел предотвратяването на евентуална вълна от бежанци.
Охраната на дипломатическите мисии в страната също е засилена.
Службата за гражданска авиация съобщи, че е напълно готова да осигури безопасността на летищата и въздушния превоз.
Военният министър Владо Бучковски се срещна в понеделник (12 януари) с новия директор на екипа съветници от НАТО в Македония бригаден генерал Денис Блис.
Те са поели ангажимент да разширят сътрудничеството си и са обсъдили продължаващите реформи в отбранителния сектор.
Също в понеделник Бучковски, представители на НАТО и чужди военни аташета участваха в церемония, отбелязала унищожението на остарели танкове Т-55.
До юли следва да бъдат унищожени общо 61 танка.
Македонският президент Борис Трайковски е в Лисабон, за да се срещне с португалския си колега Жоржи Сампайо и други официални представители.
Във фокуса на разговорите са стремежите на Македония към евроатлантическа интеграция и възможностите за делово сътрудничество.
Сръбският премиер Воислав Кощуница направи изявление в понеделник (22 ноември), в което отново подчерта, че сътрудничеството с Трибунала на ООН за военни престъпления е задължително за републиката.
Премиерът се позова на решението за освобождаване на десет потенциални свидетели от задължението да пазят държавни и военни тайни, както и на даденото съгласие за предаване на допълнителна документация, поискана от Трибунала.
Шести албански контингент от 120 военнослужещи бе изпратен в неделя да се присъедини към коалиционните сили в Мосул.
Като нарече мисията на военните благородна, министърът на отбраната Фатмир Медиу напомни за приноса им към глобалната сигурност.
Войник от албанската армия, заминаващ за Ирак, се сбогува със семейството си в неделя (9 октомври).
Шести контингент от албанската армия, отпътуващ за Ирак, бе изпратен в неделя (9 октомври) със специална церемония в командния център северно от Тирана.
В обръщение към мироопазващите части министърът на отбраната Фатмир Медиу ги увери, че мисията им е благородна.
"Важен аспект на вашата мисия е приоритетната ви задача: да допринасяте за сигурността на мира в света", каза Медиу.
Новият контингент, който се състои от 120 специално обучени офицери, сержанти и професионални войници, ще замести петия контингент, който е част от ръководените от САЩ коалиционни сили в Мосул, Северен Ирак.
Албания изпрати първия си контингент в Ирак през април 2003 г. и оттогава го сменя на всеки шест месеца.
Посланикът на САЩ Марси Райс също говори на церемонията.
Войната срещу тероризма е в отговор на заплахите срещу всички нас в момент, когато жестоки екстремисти са взели на прицел целия свят, каза Райс.
Съединените щати, Албания и всички членове на коалицията - представляваме идеалите, които изповядва огромното мнозинство от човечеството.
"Голямото разнообразие в коалицията ни в Ирак показва силата на основните ни ценности - демокрация, свобода и възможност за по-добър живот", каза Райс.
Тя добави, че Съединените щати са изключително благодарни за приноса на Албания в Ирак, Афганистан и Босна и Херцеговина.
Като участва в подобни мисии, каза тя, Албания е не само част от най-великата и най-важната кауза на днешния ден, но и работи за постигане на положителна промяна в глобален и регионален аспект, като в същото време укрепва връзките си със Съединените щати.
Миналия месец посолството на САЩ обяви, че Албания е получила 8 млн. долара от Вашингтон като признание за ролята й в международните мироподдържащи мисии и глобалната война срещу тероризма.
Парите са предоставени чрез Фонда за коалиционна солидарност на САЩ и Инициативата на президента Джордж Буш за глобални миротворчески операции.
Албания активно се стреми и към интеграция в НАТО.
Заедно с Хърватия и Македония страната е част от подкрепяната от САЩ инициатива, известна като "Адриатическата харта", чиято цел е да координира усилията за постигане на евроатлантическа интеграция.
Във вторник (16 октомври) полицията в Косово арестува етнически албанец, заподозрян в убийството на 14 сърби.
Милазим Битичи, на 30 г., е обвинен в зверското убийство на селяните, докато са работили на полето в близост до град Грачко през юли 1999 г.
Жертвите са били намерени от британски патрул, отзовал се на съобщения за стрелба в района.
Това бе едно от първите престъпления срещу сърбите, предизвикани от омраза, след като ООН пое контрола над провинцията.
Говорител на полицията съобщи, че Битичи ще бъде обвинен във военни престъпления.
Главният прокурор на ООН Карла дел Понте обяви в петък (1 октомври), че Хагският трибунал е предал на сръбските власти дело по военните престъпления, което е първият случай досега.
След среща с главния прокурор на Сърбия по военните престъпления Владимир Вукчевич, която тя определи като "много плодотворна", дел Понте каза, че това решение е знак за добро сътрудничество със сръбския съд.
Тя посочи, че и други дела ще бъдат предадени на Белград, ако властите там покажат, че ги водят както следва.
Стоян Жуплянин, един от четиримата издирвани от Трибунала на ООН обвиняеми във военни престъпления, бе арестуван в сряда край Белград.
Приветствайки новината, западни официални представители призоваха Сърбия да направи всичко възможно за предаването и на останалите трима на правосъдието.
Служители на специалните полицейски части на Република Сръбска стоят на пост по време на обиск в дома на родителите на укриващия се заподозрян във военни престъпления Стоян Жуплянин в Баня Лука през април.
Полицията арестува Жуплянин в сряда (11 юни).
Сръбските власти заслужиха похвали в сряда (11 юни) за залавянето на важен заподозрян, издирван от Международния наказателен съд за бивша Югославия (МНСБЮ) от 1999 г.
Бившият босненски сръбски полицейски началник Стоян Жуплянин, на 56 г., един от четиримата оставащи на свобода обвиняеми във военни престъпления, издирвани от Трибунала на ООН, бе арестуван от сръбската полиция и агенти на силите за сигурност в апартамент в Панчево, град в непосредствена близост до Белград.
Заподозреният, който преди около два месеца успя за малко да избегне задържане в Ниш, е бил въоръжен, но не е оказал съпротива, заявиха властите.
Говорител на специалната прокуратура за военни престъпления на Сърбия съобщи, че Жуплянин ще бъде прехвърлен в Хага до 72 часа.
Пред съдия-следовател той отрече да е лицето, издирвано от МНСБЮ, и представи документи за самоличност под името Бранислав Вукадин от северносръбския град Бачка Паланка.
Взетата проба от ДНК обаче потвърди, че това е Жуплянин.
Според сръбските власти арестът демонстрира, че Белград полага всички усилия да изпълни задълженията си към Трибунала на ООН.
"Този арест ясно показва, че ние оказваме сериозно сътрудничество [на МНСБЮ] и че е налице политическа воля за пълно сътрудничество", заяви пред белградското радио Б92 специалният прокурор за военни престъпления Владимир Вукчевич, който бе координатор на операцията.
МНСБЮ издаде първоначалния си обвинителен акт срещу бившият началник на Областния център на службите за сигурност в Баня Лука през декември 1999 г., но го държа запечатан през следващите 19 месеца.
Първоначалните обвинения в геноцид и съучастие в геноцид не бяха потвърдени във втория, изменен обвинителен акт, издаден срещу Жуплянин през октомври 2004 г.
Сега срещу него са повдигнати 12 обвинения в престъпления срещу човечеството и нарушения на законите и обичаите за водене на война във връзка с предполагаемото му участие в многобройни зверства, извършени срещу лица от несръбски произход в ранните етапи на конфликта от 1992-1995 г. в Босна и Херцеговина (БиХ).
Според прокурорите на ООН Жуплянин е участвал в общо престъпно начинание, чиято цел е била "да се елиминират или отстранят трайно със сила или други средства босненските мюсюлмани и босненските хървати от територията" на самопровъзгласилия се автономен район Краина.
Западни прдставители приветстваха ареста, който бе определен от върховния представител на ЕС по въпросите на външната политика Хавиер Солана като "добра новина".
"Подвеждането на тези хора под отговорност, арестуването и изправянето им пред международния трибунал за честен съдебен процес е нещо, полезно за всички", е казал той, цитиран от АФП.
Пълното сътрудничество с МНСБЮ е основно условие за по-нататъшния напредък на Сърбия по пътя към присъединяване в ЕС.
Все още издирвани от Хагския трибунал са военновременният босненски сръбски политически лидер Радован Караджич, военният му командир Ратко Младич и хърватският сръбски бунтовнически лидер Горан Хаджич.
Приветствайки ареста на Жуплянин, еврокомисарят по разширяването Оли Рен каза, че това "е важна стъпка към пълното сътрудничество на Сърбия с Хагския трибунал, което е ключ към справедливостта и трайното помирение на Балканите".
Представители на МНСБЮ и САЩ също приветстваха залавянето и призоваха за предаване на правосъдието и на останалите заподозрени.
"Неговият арест е още една положителна стъпка към това да се гарантира, че на виновниците за военните престъпления, извършени в бивша Югославия, ще бъде потърсена отговорност", каза говорителят на Държавния департамент Гонзало Галегос.
Миналата седмица главният прокурор на ООН Серж Брамерц заяви пред Съвета за сигурност на ООН, че бегълците от правосъдието, издирвани и досега от Хага, са "в обсега на сръбските власти".
"Надяваме се и другите да се озоват в Хага скоро", заяви в сряда Олга Кавран, говорителка на прокуратурата на МНСБЮ.
Тя заяви още пред репортери, че "до ден-два" след прехвърлянето му в Хага Жуплянин "ще се яви за първи път пред съдиите и ще му бъде предоставена възможността да се произнесе по обвиненията".
В БиХ босненският член на тристранното председателство на страната Харис Силайджич приветства ареста в сряда като "крачка в правилната посока", докато върховният представител Мирослав Лайчак обеща, че "ще продължи да се оказва натиск върху мрежите за поддръжка на бегълците".
Сръбският вицепремиер Божидар Джелич междувременно изрази надежда, че арестът на Жуплянин ще докаже, че Сърбия прави всичко по силите си да изпълни международните си задължения, и ще улесни ратифицирането на Споразумението за стабилизация и асоцииране на страната му с ЕС.
Холандското правителство обаче посочи, че няма да внесе документа в парламента за ратифициране, докато останалите обвиняеми във военни престъпления бегълци от правосъдието остават на свобода.
"Най-доброто доказателство за пълно сътрудничество с Трибунала ще бъде арестуването и екстрадирането на Ратко Младич", цитира белградското радио Б92 холандския посланик в Сърбия Рон ван Дартел.
В македонската армия са в ход големи промени в рамките на Стратегическия преглед на отбраната, целящ изпълнение на стандартите на НАТО.
Пълната отговорност за македонските граници ще бъде прехвърлена от армията на граничната полиция до 29 август.
Македонската армия (МА) прилага Стратегически преглед на отбраната, имащ за цел преобразуването й в малка модерна армия, в съотвествие със стандартите на НАТО.
Съвместно оперативно командване започна работа на 11 август в Куманово, заменяйки предишното Командване на сухопътните войски.
"Целите, които трябва да бъдат постигнати със създаването на Съвместното оперативно командване, произтичат от Стратегическия преглед на отбраната", каза командващият на македонските сухопътни сили Атанас Йовчевски.
Те включват установяването на нова организационна структура и закриването на някои подразделения на МА.
Според Йовчевски някои подразделения, които не се вместват в схемата на Съвместното оперативно командване, ще бъдат закрити.
Ще последва предислоциране на техническите и материални ресурси, военното оборудване и бойната техника.
"Република Македония предислоцира своите ресурси в името на отбраната и сигурността, както и в съответствие с плановете й за пълноправно членство в НАТО", каза началникът на ГЩ на МА генерал Мирослав Стояновски.
Съзнаваме, че НАТО се променя и че ние трябва да се приспособяваме към тези промени.
Македония е изправена пред нова стратегическа обстановка предвид заплахите от тероризъм и трябва да преструктурира армията си, за да посрещне тези предизвикателства, каза Стояновски.
Пехотните бригади от резерва ще бъдат закрити като част от промените.
Стратегическият преглед на отбраната, който трябва да бъде приложен до 2007 г., предвижда и реорганизация на казармите, базите и цялото недвижимо имущество, от което Съвместното оперативно командване повече не се нуждае.
Една от основните задачи, които трябва да бъдат изпълнени, е предаването на отговорността за македонските граници от МА на граничната полиция.
Този процес трябва да завърши на 29 август с прехвърлянето на контрола над западната граница на страната с Албания.
По протежение на границите прехвърлянето на задълженията вече е напреднало в голяма степен.
В резултат на промяната 1500 души от личния състав на армията ще преминат към гранична полиция.
Министърът по европейската интеграция на Македония Радмила Шекеринска (вляво) проведе съвместна пресконференция с своя албански колега Ермелинда Мекси в Тирана в понеделник.
Шекеринска направи официално еднодневно посещение в Тирана.
Трибуналът на ООН за военни престъпления постанови в понеделник (19 април), че масовото убийство на повече от 7 000 мюсюлмани в Сребреница през 1995 г. е било акт на геноцид.
Юридически експерти характеризираха решението като историческо, което ще повлияе върху други съдебни процеси, вкл. този срещу Слободан Милошевич.
Съдът освен това реши, че за да се докаже обвинение в подстрекателство и съучастие в извършване на геноцид, обвиняемият трябва само да е бил информиран за планове, целящи "унищожение, изцяло или частично, на национална, етническа, расова или религиозна група".
Съгласно съдебното решение обвиняемият не е задължително да е извършвал сам такива престъпления.
Присъдата бе произнесена по делото срещу генерал Радислав Кръстич, който е командвал сръбските сили, превзели Сребреница.
Съдиите отхвърлиха обвинението в извършване на геноцид, но го намериха за виновен в съучастие в и подбудителство към геноцид и намалиха срока на присъдата лишаване от свобода.
Правителството на Федерацията Босна и Херцеговина (ФБиХ) реши в понеделник да предостави гаранции за освобождаването до началото на процеса на петима босненски хървати, които се предадоха на Трибунала за военни престъпления по-рано този месец.
Те са бивши висши представители на хърватската общност в БиХ.
Граничната полиция на Македония поема охраната на националната граница със Сърбия-Черна Гора, вкл. Косово, от армията.
Промяната е в унисон с европейските стандарти.
Сърбия-Черна гора е най-дългата македонска граница и се счита за трудноохраняема.
На 7 и 8 май, отговорността за гарантиране на македонската граница със Сърбия-Черна гора, вкл. Косово, е била официално прехвърлена от армията на граничната полиция.
Прехвърлянето, което е част от проект за интегрирано управление на границата, е в съответствие с европейските стандарти, според които граничната сигурност трябва да бъде задача на полицейските, а не на военните сили.
Граничната полиция сега носи отговорност за северната, южната и източната граници на страната, съответно със Сърбия-Черна Гора, Гърция и България.
През септември те ще поемат контрола и върху западната граница с Албания.
Сърбия-Черна гора е най-дългата македонска граница и включва шест КПП, както и летището Петровец.
Тя се възприема като най-трудната за контролиране благодарение на високите планински вериги и често пъти се използва за коридор за контрабанда на наркотици, цигари и оръжие.
За нейната охрана има1000 специално подготвени полицаи от граничната полиция, 400 от които са бивши военнослужещи.
За изпълнението на международните стандарти трима до четирима служители от граничната полиция трябва да се разположат на всеки километър по границата.
За по-добрата координация на контрола македонската полиция и КФОР - които носят отговорността от косовската страна на границата - са създали комуникации и ще обменят офицери за свръзка.
Властите в Сърбия-Черна Гора са били официално информирани за промяната.
"Очаквам добро сътрудничество с местното население и властите, за да се продължи и подобри граничният контрол в съответствие с разширените компетенции на общините чрез процес на децентрализация", каза македонският военен министър Йован Манасиевски.
Засилването на увереността на местното население е приоритет за успешното изпълнение на задачите по гарантиране на границите.
Предаването на граничния контрол се осъществи без никакви проблеми, като се започне от района на Тетово, след това Куманово и най-накрая в Скопие.
Макар че райони по тази граница са били въвлечени в междуетническия конфликт през 2001 г., правителството с помощта на международните организации и НПО е провело серия от дейности, насочени към помирението, изграждането на доверие и възстановяването на нормалния живот.
Позовавайки се на опасността от подкопаване на етническото помирение, парламентът на практика прекрати четири дела, водещи началото си от конфликта през 2001 г.
През 2001 г. етническата албанска "Армия за национално освобождение" разруши православната църква от 14 в. "Св. Атанас" в Лешок.
Депутатите гласуваха да не се водят съдебни производства по четири дела за военни престъпления, свързани с "Армията за национално освобождение", след искане за тълкуване на Закона за амнистията, отправено от албанския Демократичен съюз за интеграция (ДСИ).
Законът се основава на Охридското рамково споразумение, с което беше сложен край на конфликта от 2001 г. между македонските правителствени сили и албанската "Армия за национално освобождение" (АНО).
Парламентът е най-висшата институция с компетентност да тълкува закони.
"Гласуването във връзка с тълкуването на Закона за амнистията означава, че четирите дела ще бъдат прекратени и никоя друга институция няма да е компетентна да се произнесе по тях", заяви за SETimes анализаторът Йован Донев.
Трибуналът в Хага държа четирите дела в продължение на шест години, без да предприема действия по тях.
През 2006 г. съдът реши да не ги разглежда и ги върна с искане Македония да направи това.
По две от делата се повдигат обвинения срещу членове на АНО - чието ръководство се трансформира в ДСИ - в отвличане, мъчения и убийства на македонски граждани в района на Тетово през 2001 г.
Друго дело се води срещу АНО заради прекъсването на водоснабдяването на град Куманово, с което са били застрашени животът и здравето на над 100 000 души.
Обвиненията по четвъртото дело са срещу представители на ръководството на АНО като лица, носещи командната отговорност за различни случаи на военни престъпления и престъпления срещу човечеството.
Правителствени официални представители твърдят, че този ход е опит за национално помирение между македонците и албанците.
Това затваря големи рани, които по-рано пречеха на Македония да тръгне по пътя на политическо разбирателство.
"Това ще допринесе за... политическата и икономическата стабилност в страната", заяви депутатът от ДСИ Арбен Лянбунища.
Много македонци обаче са разгневени от липсата на правосъдие.
"Рамковото споразумение беше наложено на Македония и затова няма приключване на въпроса за семействата на изчезналите македонци, да не говорим за това колко от нас са безработни заради съществуващите квоти", каза за SETimes 45-годишен ветеран от конфликта от 2001 г., който пожела да бъде идентифициран само с инициалите С.Т.
Решението на парламента е "политическа сметка преди преброяването на населението през есента, когато законно може да бъде поставена под въпрос валидността на рамковото споразумение", заяви той.
Други, като гражданина на Битоля Петре Лозановски, на 60 г., не са съгласни.
Убеден съм, че парламентът има добри аргументи за своята позиция.
"Ще трябва да изчакаме, за да разберем дали решението е добро", каза Лозановски за SETimes.
Тълкуването е резултат от политическа договореност; то е политическа декларация, а не обосновано правно решение.
"Целта е да се преодолее евентуално бъдещо етническо напрежение в Македония", заяви за SETimes бившият министър на вътрешните работи и член на управляващата коалиция Павле Траянов.
В опит да успокои ситуацията президентът Георге Иванов се срещна с измъчените семейства на изчезналите по време на конфликта македонци и помоли всички политически фракции да се въздържат от експлоатиране на тяхното нещастие.
Специалният съд за военни престъпления на страната осъди в понеделник (18 септември) бивш боец от АОК на 13 години лишаване от свобода за участието му в убийството на един мъж и измъчването на десетима роми.
Антон Лекай, на 26 г., е бил още юноша, когато става член на подразделение, отвлякло ромите от сватбено празненство в областта Дяковица.
Пленниците били изтезавани, а едно малолетно момиче е било изнасилено.
Според обвинителния акт подразделението на Лекай е било под командването на Рамуш Харадинай, бившия премиер на Косово.
Той ще бъде съден за военни престъпления в Хага.
В понеделник (29 юни) съд в БиХ оправда Ферид Ходжич по обвиненията във военни престъпления, извършени срещу сръбски цивилни и военнопленници в близост до източния град Власеница в периода между май 1992 г. и януари 1993 г.
Ходжич беше обвинен в издаването на заповед за незаконно задържане на цивилни граждани и подлагането им на нехуманно отношение в незаконен център за задържане.
Съдиите решиха, че няма достатъчно доказателства, че Ходжич е носил командна отговорност за деянието.
"Доказателствата относно това кое лице или орган на властта са носили отговорност за задържането на пленниците бяха объркани и противоречиви", заяви съдът.
Прокуратурата обеща да обжалва.
Главният прокурор на трибунала на ООН за военни престъпления Серж Брамерц призова в четвъртък Сърбия да подобри сътрудничеството си с Хагския трибунал и да увеличи усилията за арестуването на четиримата оставащи на свобода обвиняеми.
Прокурорът на съда на ООН за военни престъпления Серж Брамерц (вляво) се срещна със сръбския премиер Воислав Кощуница (вдясно) в Белград в четвъртък (17 април).
Сърбия трябва да подобри сътрудничеството си с Международния наказателен съд за бивша Югославия (МНСБЮ), каза в четвъртък (17 април) главният прокурор на Трибунала на ООН за военни престъпления Серж Брамерц при пристигането си на двудневно посещение в Белград.
"Настоях особено за издирването и арестуването на четиримата оставащи на свобода бегълци", каза белгийският магистрат след разговори с високопоставени сръбски представители.
Бившият босненски сръбски лидер Радован Караджич и военният командир Ратко Младич, и двамата обвинени в геноцид за клането в Сребреница през 1995 г., оглавяват списъка на обвиняемите във военни престъпления на МНСБЮ.
Останалите двама са бившият босненски сръбски полицейски командир Стоян Жуплянин и военновременният хърватски сръбски лидер Горан Хаджич.
"От решаващо значение е те да бъдат изправени на съда възможно най-скоро", каза Брамерц пред репортери след среща със сръбския прокурор за военни престъпления Владимир Вукчевич.
Прокурорът на ООН се срещна също с прозападно настроения президент Борис Тадич, оттеглящият се премиер националист Воислав Кощуница и Расим Ляич, председател сръбския Съвет за сътрудничество с МНСБЮ.
Брамерц е обсъдил също и други аспекти на сътрудничеството на Сърбия с Трибунала, като например предаването на изисквани документи, достъпа до държавните архиви и разследването на мрежите, които подпомагат бегълците.
Тадич даде уверения на прокурора на ООН, като изрази "ясната воля на Сърбия всички онези, които са извършили военни престъпления в бивша Югославия, да бъдат дадени на съд независимо от техния етнически произход".
Както той, така и Кощуница обаче изразиха възмущението на Сърбия от неотдавнашното оправдаване на бившия премиер на Косово Рамуш Харадинай.
Тадич изрази надежда, че прокурорите на ООН ще обжалват решението, което Кощуница определи като "гавра с правосъдието".
Брамерц потвърди, че прокурорите на ООН не са доволни, като отбеляза, че някои от свидетелите не са се явили пред съда.
"В момента прокуратурата проучва присъдата от 300 страници за евентуални основания за обжалване", каза той.
Присъдата на Харадинай предизвика искания от страна на националистите да не бъдат предавани повече обвиняеми на "пристрастен, антисръбски" съд.
Пълното сътрудничество с МНСБЮ е не само задължение на Сърбия като държава, членка на ООН; то е също така основно условие за подписването на Споразумение за стабилизация и асоцииране (ССА) с ЕС, тъй като страната се стреми към членство в Съюза.
Повечето от 27-те държави, членки на ЕС, казват, че са готови да подпишат споразумението дори ако останалите укриващи се все още са на свобода, при условие че Белград видимо полага всички усилия за тяхното залавяне.
Холандия обаче настоява, че Сърбия трябва първо да изпълни своите задължения.
Говорителката на МНСБЮ Олга Кавран заяви пред репортери, че е възможно представители на ЕС да се срещнат с Брамерц, за да обсъдят сътрудничеството от страна на Сърбия.
Той ще направи оценка в своя редовен доклад пред Съвета за сигурност на ООН в средата на май, преди лично да представи случая през юни.
Правителството ще връчи парични гаранции в трибунала на ООН за военните престъпления за временното освобождаване на двама обвиняеми - Любе Бошковски и Йохан Таркуловски - в сряда (8 юни), според решение, прието в петък.
Бившият министър на вътрешните работи Бошковски и бившият служител в органите за сигурност Таркуловски са обвинени в престъпления, извършени по време на междуетническия конфликт в страната през 2001 г.
Кабинетът ще помоли те да бъдат върнати в Македония, за да изчакат започването на техните съдебни процеси в Хага.
В четвъртък (8 май) в Атина завърши срещата на Военния комитет на ЕС, на която бяха разгледани перспективите на бъдещата обща външна и отбранителна политика на ЕС.
Гръцкият началник на ГЩ на армията ген. Георгиос Антонакопулос информира участниците за резултатите в тази област, постигнати по време на гръцкото председателство на ЕС.
Той направи преглед на военния потенциал на ЕС, способността му за бърза реакция, възможността му да прилага космически технологии във военни операции, а също и на въпросите на общото военно обучение.
Върховният представител на международната общност Пади Ашдаун изрази опасение в събота (11 септември), че предаването на делата по военните престъпления от Хагския трибунал на съда в БиХ може да бъде забавено.
Той обвини за това отказът на парламента да обсъди законопроектите за провеждане на процеси по военните престъпления в страната.
Ашдаун добави, че този отказ може да изпрати негативен сигнал за ангажимента на БиХ да сътрудничи изцяло на трибунала на ООН.
Той призова парламента да приеме законопроектите до края на месеца.
В други новини, босненско-хърватският член на председателството на БиХ Драган Чович каза в петък, че очаква гледането на делото срещу шестимата хървати, обвинени във военни престъпления - Ярданако Пърлич, Бруно Стоич, Валентин Корич, Берислав Пусич и генералите Миливой Петкович и Слободан Праляк - да бъде предадено на Хърватия.
В петък (21 март) трибуналът на ООН за военни престъпления представи пред Министерството на правосъдието на Федерация БиХ становището си за 115 дела за военни престъпления.
Случаите са изпратени на трибунала от местния съд в Мостар и включват босненски мюсюлмани, обвинени в престъпления срещу човечеството по време на войната през 1992-1995 г.
Хагският съд намери достатъчно доказателства за продължаване само на едно от делата.
Други пет са поставени в категория В, което означава, че в момента няма достатъчно доказателства за повдигане на обвинения.
Късно вечерта в петък (7 май) армията съобщи, че нейни подразделения са пресекли южната граница с Ирак при операция срещу терористичната Кюрдска работническа партия (ПКК) и са навлезли в територията на своята съседка по време на полети на военни самолети и дистанционно управляеми въздушни апарати.
Четирима заподозрени терористи са били убити при акция, проведена през уикенда.
По-късно армията съобщи, че е атакувала, след като членове на ПКК са обстрелвали нейни хеликоптери.
Един турски войник е загинал, а друг е бил ранен от мина в югоизточната провинция Хакари в понеделник.
Това се е случило близо до село Даглъджа, в район, където е активна ПКК.
Румънският външен министър Михай Разван Унгуряну се срещна в четвъртък (5 май) с американския държавен секретар Кондолиза Райс и високопоставени длъжностни лица от Пентагона и Националния съвет за сигурност, за да обсъди разполагането на американски военни бази на румънска територия.
Унгуряну увери официалните лица в ангажимента на страната си към войната срещу тероризма.
След срещата Райс каза пред репортери, че преговорите за разполагането на американски военни бази ще продължат.
Тя даде също висока оценка на приноса на Румъния в борбата за свобода и демокрация в Ирак и в други точки на света.
Началникът на ГЩ на армията генерал Хилми Йозкок откри в четвъртък (23 март) в Анкара двудневен международен форум, посветен на борбата с тероризма, с думите, че всички народи трябва да се обединят срещу тероризма.
На конференцията присъстват високопоставени военни и политически представители на различни държави, включително афганистанският президент Хамид Карзай.
Според изявление на СФОР от събота (16 ноември), по време на инспекция на военното летище Залужани близо до Баня Лука, силите на СФОР са открили седем бойни хеликоптера, отбелязани като хеликоптери за медицински цели.
Това означава, че босненско-сръбската общност има повече бойни хеликоптери, отколкото е разрешено от Генералното рамково споразумение и споразумението с ОССЕ.
СФОР поиска от армията до понеделник да обясни как ще разреши въпроса.
В други новини, първият заместник на Върховният представител посланик Герхард Енвер Шрьомбгенс настоя в четвъртък властите на БиХ да ускорят заделянето на средства в бюджета за алтернативно настаняване на хората, които все още обитават собственост, за която има искове, за да завършат процеса по връщането на бежанците.
Новите стратегически указания за прилагането на закона за собствеността, въведени от международната общественост преди около месец, изискват институциите на БиХ на всяко ниво да изчислят каква част от приходите си ще отделят за връщането на бежанците следващата година.
Тероризмът е една от "най-жестоките болести на този век", заяви командващият турската армия генерал Хълмъ Йозкок в петък (5 август).
На церемония по случай завръщането на турските части от миротворческата им мисия в Афганистан Йозкок потвърди решимостта на военните на продъжат борбата с тероризма и че антитерористичните мерки ще бъдат засилени.
Той окачестви неотдавнашните бомбени нападения в страната като "престъпления срещу човечеството" и заяви, че ще продължат операциите за разбиване на Работническата партия на Кюрдистан, която провежда кампания на насилия.
Кантоналните прокурори в Тузла издадоха във вторник (13 февруари) обвинителен акт срещу бивш член на босненската армия във връзка с предполагаеми военни престъпления срещу цивилни граждани.
Макар че самоличността му за момента се пази в тайна, прокурорите съобщиха, че той е обвинен в незаконно задържане и убийство на четирима сърби в община Кладан през 1992 г.
Междувременно във вторник полицията в Република Сръбска предаде на прокурорите в БиХ вещи, конфискувани по време на обиските в понеделник на помещенията на "НЛБ Развойна Банка" в Баня Лука и на дома на управителя на банката Радован Баич.
Той е подозиран, че е помагал на обвиняемия във военни престъпления Стоян Жуплянин, който се укрива от правосъдието.
Генерал-майорът от ЮФОР Игнасио Мартин Вилялаин и началникът на генералния щаб на въоръжените сили на БиХ генерал-лейтенант Сифет Поджич подписаха в четвъртък (6 март) меморандум за разбирателство, като с това официално прехвърлиха отговорността за оръжейните складове от ЮФОР на армията на БиХ.
Поджич каза пред репортери, че това доказва нарастващата зрялост на армията и че всяка страна, членка на "Партньорство за мир", трябва да отговаря за управлението и администрирането на своите отбранителни структури.
От своя страна Вилялаин похвали напредъка на реформите в отбраната на БиХ.
Гърция и Турция проведоха в края на миналата седмица първото си съвместно военно учение, военноморски маневри в Егейско море, целящи оценка и подобряване на комуникациите.
Макар и малко по мащаб, учението бе окачествено като важна стъпка напред в процеса на мерките за изграждане на доверие.
Турският външен министър Абдула Гюл говори пред Общото събрание на ООН в петък (22 септември) и поиска страната му да получи място в Съвета за сигурност по време на следващата ротация.
Той определи като "аномалия" факта, че Турция не е заемала място в Съвета от 1961 г.
Главният прокурор на ООН за военните престъпления Карла дел Понте заяви пред Съвета за сигурност на ООН в четвъртък (9 октомври), че не е напълно удовлетворена от оказаното съдействие от страна на Сърбия и Черна гора, Република Сръбска и Хърватия.
Тя каза, че властите в Сърбия и сръбската самостоятелна област в Босна и Херцеговина не са направили необходимото за залавянето на заподозрените във военни престъпления Радован Караджич и Ратко Младич и са премълчали важна информация, свързана с процеса срещу Слободан Милошевич.
По повод на Хърватия дел Понте отбеляза, че повечето нейни искания за получаване на материали от държавния архив са били правилно обработени.
Тя обаче разкритикува правителството, че не е направило нужното за предаването на генерала от запаса Анте Готовина, търсен за убийството на 150 сърби по време на войната от 1991 - 1995 г.
Посланикът на Русия в БиХ призна в сряда (16 март), че босненски сърбин, заподозрян във военни престъпления, вероятно се е укривал с години в Русия под фалшива самоличност, преди да се предаде на трибунала на ООН преди няколко дни.
Посланик Александър Гришченко заяви, че Гойко Янкович може би е влязъл в Русия нелегално, възползвайки се от така наречения от него хлабав визов ред.
Той разкри също, че върховният международен представител в БиХ Пади Ашдаун е поискал среща за обсъждане на случая с Янкович.
Признанието дойде след репортаж във в. "Гардиън", в който се твърди, че в Русия може би се укриват няколко заподозрени във военни престъпления.
Броят на "Дневни аваз" от четвъртък предаде, че друг беглец - Драган Зеленович - е пребивавал в Русия и понякога в Беларус.
Системата на НАТО за ранно предупреждение и въздушно наблюдение NAEW & C бе представена пред служители от румънските ВВС във вторник (31 май).
Демонстрационен полет бе проведен на борда на самолет за въздушно наблюдение АУАКС.
Румъния, България и Хърватия ще участват в инициатива за разпространение на сигурност, която ще се проведе в четвъртък в Чешката република.
В учението ще участват представители на пет страни членки на НАТО.
Началникът на ГЩ на българските въоръжени сили генерал Никола Колев заяви в неделя (23 ноември), че България може да участва с един бригаден адмирал и един бригаден генерал в структурите на НАТО, ако членовете на Алианса подкрепят тази идея.
Според Колев двамата офицери ще заемат съответни позиции в щаба на Обединените военноморски сили в Неапол, Италия и щаба на Обединените военновъздушни сили в Измир, Турция.
Според него разговорите по назначенията са в ход и може да се получи одобрение за тях през следващия месец по време на среща в Брюксел.
Президентът на Узбекистан Ислам Каримов е на посещение в София в понеделник.
Посещението му цели да укрепи икономическото сътрудничество.
В края на седмицата делегации на двете страни подписаха протокол за насърчаване на търговията, туризма, строителството, селското стопанство и транспорта.
Решението на парламента да признае клането в Сребреница предизвика гняв сред сръбските групи на жертви от войната.
Около 47 000 сърби са били убити в сблъсъци в бивша Югославия.
Сръбският парламент прие декларация, заклеймяваща клането в Сребреницa през 1995 г. и се подготвя да гласува втора декларация, заклеймяваща военните престъпления срещу сърби.
Решението да се третират отделно двете военни престъпления се оказва противоречиво.
Асоциации, представящи семействата на сръбски жертви твърдят, че това е проява на неуважение.
Те искат депутатите да приемат един документ за всички военни престъпления, извършени по време на конфликтите в бивша Югославия.
"Защо се делят жертвите, защо се дава преимущество на някои и защо тежестта на престъплението се измерва само с цифри?" - пита Чедомир Марич, председател на Асоциацията на семействата на изчезнали и убити в Крайна и Хърватия.
Много сръбски жертви, твърди Марич, са били убити по чудовищен начин, а сега са "унижавани и омаловажавани".
"Около 47 000 сърби са били убити в сблъсъци в бивша Югославия - от Словения до Косово и Метохия - 4 600 от тях все още са регистрирани като изчезнали", каза Марич за SETimes.
Според Слободан Самарджич, депутат от Демократическата партия на Сърбия, подходът на управляващата партия е грешен.
"Първо, те отделиха една група жертви, босненските жертви от Сребреница от другите мюсюлмански жертви, а сега друга група се състои от сърби", каза Самарджич.
Първата декларация бе предназначена за международната общност, докато тази е за вътрешна употреба и за по-голямата част от населението.
Някои в Сърбия обаче приветстват решението на парламента да отдели Сребреница в специална декларация.
"Сребреница е голям позор за нас и парламентът правилно гласува документ, чрез който да заклеймим това престъпление", заяви професорът по литература Любодраг Кесич.
Някои убиха тези невинни хора в името на сръбския народ и ние сега трябва да го приемем, така че никога да не се повтори нещо подобно.
Декларацията, заклеймяваща клането в Сребреница бе гласувана в края на март.
Новата декларация за всички престъпления срещу сърби, извършени по време на войните през 1990-те години, трябва да се гласува през юни.
Новата декларация няма да споменава отделни престъпления, а ще отрази страданията на сърбите в Босна и Херцеговина, Хърватия и Косово, заяви председателят на парламента Славица Джукич-Деянович.
Тя каза, че парламентът ще призове парламентите на съседните страни също да заклеймят всички престъпления, извършени срещу сърби, защото, както се изрази тя, това е основата за окончателното помирение на Балканите.
Даденото неотдавна обещание от президентството на БиХ пред НАТО, че ще работи за обединяването на двете армии под общо командване, ще бъде трудно изпълнимо.
То обаче е важно, имайки предвид последните скандали с военните.
Обединяването на армиите на двете административни единици в Босна и Херцеговина (БиХ) под общо командване, което президентството на БиХ неотдавна обеща на НАТО, ще бъде много трудна задача, но е наложително да се направи, казва един анализатор.
"Старата югославска армия правеше това чрез поддържането на разнородни части където е възможно, но опитите да се интегрират отново ще създадат големи проблеми", заяви Ричард Бенет, старши анализатор в Изследователския център за военно разузнаване.
Бенет допълни обаче, че такова повторно обединяване е необходимо не само за да се избегнат скандали като този неотдавна, в който компания от Република Сръбска (РС) наруши ембаргото на ООН с продажбата на оръжия за Ирак, но също и за да се премахне влиянието на чуждите фундаменталисти, които са служили в босненската армия във войната от 1992-1995 г.
"Сливането на двете войски в национална армия вероятно е един от начините, по който [според международната общност] това може да бъде постигнато възможно най-скоро", каза той.
Идеята за преструктуриране на армиите на двете административни единици напоследък е много по-нашумяла, с оглед на уволненията след скандала с Ирак и последните разкрития за подслушването на политици и международни организации от военните в РС.
Председателят на тристранното президентство на БиХ Мирко Шарович подаде оставка на 2 април заради аферата с оръжията.
Той бе президент на босненско-сръбската общност, когато компанията "Орао" е подписала договорите с Ирак.
Същия ден върховният представител Пади Ашдаун разпусна Висшия военен съвет на РС и премахна клаузите в конституциите на двете общности, в които се споменава, че административните единици имат държавни правомощия.
Той съобщи също, че ще създаде комисия с ОССЕ, която да набележи бариерите пред командването на държавно ниво, което не само би обединило армиите под общо командване, но също е изискване за членството на БиХ в програмата на НАТО "Партньорство за мир".
На 10 април генералният секретар на НАТО Джордж Робъртсън заяви, че общото командване и контрол са "задължителни условия" за влизане на БиХ програмата "Партньорство за мир".
"През този век е недопустимо съществуването на военна структура като тази тук", каза той.
Най-често възраженията срещу общата армия идваха от политиците в РС, които смятат, че Дейтънското споразумение - което сложи край на конфликта и създаде двете общности - има последната дума.
На 10 април президентът на РС Драган Чавич заяви за пресата, че според конституцията на републиката не е възможно създаването на обща армия.
Службата на Ашдаун обаче, която има последната дума, що се отнася до БиХ след подписването на Дейтънското споразумение, излезе с изявление същия ден, в което се казва, че трябва да се направят следващите стъпки.
"Някои от тях, като Държавното министерство на отбраната и единната линия на командване на държавно ниво, вероятно ще излязат извън рамките на Дейтън", се казва в изявлението.
"Но ако БиХ иска да се присъедини към НАТО, трябва да приеме промените".
Военни хеликоптери евакуираха в неделя (22 август) 80 пасажера от ферибот, който заседнал в скали по пътя си от албанското пристанище Саранда към гръцкия остров Корфу.
Следователите твърдят, че фериботът е започнал да дрейфира след като е загубил ход на няколко километра от пристанището си на домуване.
Командващият НАТО в БиХ генерал Стивън П. Шук и командващият ЮФОР генерал-майор Дейвид Лийки се срещнаха с членовете на председателството на БиХ в петък (13 май), за да обсъдят неотдавнашните инциденти с армията на Република Сръбска (РС).
По думите на бошняшкия член на председателството Сюлейман Тихич, Шук и Лийки са повторили силното си недоволство от реакцията на правителството на РС на поведението на новобранци, по време на церемонията по полагане на клетва миналия месец.
Службата на върховния представител определи нов срок - 24 май - за РС да предприеме съответните действия по въпроса.
Стотици студенти, привърженици на Комунистическата партия, се събраха пред сградата на парламента в понеделник (21 март), за да протестират срещу подкрепата на правителството за водената от НАТО операция в Либия.
Протестиращите носеха антиправителствени лозунги и скандираха срещу бомбардировките, като изгориха флага на ЕС преди началото на демонстрацията.
Подобни действия бяха проведени и на остров Крит, където протестиращите организираха шествие до военноморската база в Суда, която предоставя командна и логистична подкрепа на водените от САЩ и НАТО операции.
В сряда (17 май) прокуратурата внесе в съда искане за възбуждане на следствие срещу депутата Бранимир Главаш, обвинен в извършване на военни престъпления срещу цивилни сърби в Осиек през 1991 г.
Според представители на съда прокурорите не са поискали задържането на Главаш.
Съдията-следователят по делото, Крешимир Девчич, каза по-късно, че могат да бъдат призовани до 45 свидетели.
Миналата седмица парламентът гласува за отнемане на имунитета на Главаш, за да се даде ход на разследването.
Той отхвърля обвиненията.
Министърът на правосъдието Весна Скаре-Озболт заяви в неделя (6 юни), че Международният наказателен трибунал за бивша Югославия (МНТБЮ) трябва да прехвърли случаите на военни престъпления към Хърватия в скоро време, така че първият процес да може да бъде открит до края на годината.
Скаре-Озболт каза, че по време на разговорите си с главния прокурор на МНТБЮ Карла дел Понте двете са се съгласили, че хърватската съдебна система е готова да поеме дела от МНТБЮ.
Междувременно в събота хърватският външен министър Миомир Жужул се срещна със словенския външен министър Димитри Рупел и с австрийския си колега Бенита Фереро-Валднер в рамките на Европейския форум Вахау-2004.
Според Жужул те са обсъдили развитията в ЮИЕ и подкрепата за хърватската кандидатура за членство в ЕС.
БЕЛГРАД, Министерството на отбраната на Сърбия и Черна гора публикува изявление в сряда (20 юли), с което отхвърли твърденията на бившия шеф на Държавна сигурност на Сърбия Горан Петрович, който заяви, че федералната армия може би все още охранява обвинения в най-тежки военни престъпления Ратко Младич.
Според министерството, нито един действащ военнослужащ от федералната армия не е поддържал връзка с Младич или с друг заподозрян след влизането в сила на закона за сътрудничество с трибунала в Хага през м. април 2002 г.
В няколко интервюта, дадени тази седмица Петрович твърди, че полковникът от Генералния щаб на армията на Сърбия и Черна гора, Драгомир Кръстович, отговаря за сигурността на Младич от края на 2002 г. и вероятно все още изпълнява тази задача.
Разследванията на организираната престъпност в Сърбия разкриха връзки между подземния свят и бивши членове на режима на Милошевич.
Във вторник властите арестуваха началник-щаба на бившата югославска армия и стесняват кръга около лидера на паравоенната групировка, заподозряна в участие в политически убийства.
Сръбските медии съобщиха във вторник (1 април), че властите са арестували началник-щаба на бившата югославска армия генерал-лейтенант Небойша Павкович във връзка с убийството на премиера Зоран Джинджич през миналия месец.
Назначен на длъжността от Слободан Милошевич, Павкович командваше сръбските въоръжени сили в периода 1998-1999 г., по време на конфликта в Косово и остана на поста до края на юни 2000 г.
След неговото уволнение бяха направени предположения, че ще му бъдат предявени обвинения за измами и вероятно ще бъде разследван за военни престъпления от трибунала на ООН в Хага.
Според АП арестът му е свързан с използването на военен хеликоптер при опит за убийство, извършен по време на управлението на Милошевич.
Лидерът на Сръбското движение за обновление Вук Драшкович, който оцеля след двe покушения срещу живота му, заяви пред излизащия във Франкфурт ежедневник на сръбски език Вести, че по време на втория инцидент - в черногорския курортен град Будва - предполагаемите му убийци са напуснали мястото с хеликоптер собственост на Седми батальон на югославската армия.
Сръбският вицепремиер Жарко Корач е заявил, че според резултатите от разследването, заповедта за използване на хеликоптера е дадена от Милошевич.
Във вторник бяха арестувани и други приближени на Милошевич, включително бившия началник на митниците Михал Кертес, за когото се предполага, че е играл важна роля в тайното финансиране на сръбските бунтовници и паравоенни части по време на конфликтите в Босна и Херцеговина (БиХ) и Хърватска, както и бившия вътрешен министър на Югославия Светозар Симович и Иван Маркович, висш функционер от Югославската левица - партията на съпругата на Милошевич, Миряна Маркович.
Полицията заяви, че затяга обръча около боса на организираната престъпност Милорад Лукович, който е главният заподозрян за убийството на Джинджич.
Бивш командващ на паравоенна част, оглавил по-късно разформированата наскоро Специална полицейска част (СПЧ), Лукович е ръководител на престъпната групировка Земунски клан.
Властите са убедени, че под неговото командване СПЧ е била оръдие при отвличането и убийството на бившия сръбски президент Иван Стамболич през август 2000 г., за които се предполага, че са извършени по нареждане на Миряна Маркович.
Междувременно, белградското Радио Б92 съобщи, че представители на трибунала на ООН в Хага са отказали да коментират твърденията, че Лукович е поискал да получи статут на защитен свидетел, включващ имунитет срещу преследване и нова идентичност в замяна на информация за издирваните босненско-сръбски обвиняеми Радован Караджич и Ратко Младич.
Сръбският премиер Зоран Живкович изрази във вторник надежда, че извънредното положение ще бъде вдигнато до края на месеца.
Той добави, че първо трябва да бъдат направени промени в наказателните процедури и наказателния кодекс, включително увеличаване на периода за задържане на 60 дни за тероризъм, военни престъпления и организирана престъпност.
Външният министър Абдула Гюл и гръцкият му колега Георгиос Папандреу обявиха в четвъртък (9 октомври) прекратяване на гръцко-кипърските военни учения с кодови наименования "Никифорос" и "Токсотис", както и на турските учения "Таврос" и "Барбароса", насрочени за следващата година.
Този ход се разглежда като жест на добра воля във връзка с провеждането на Летните олимпийски игри в Атина и като знак за подобрение на двустранните отношения.
Конституционният съд единодушно реши късно в четвъртък (21 януари) да отмени закон, който позволява на граждански съдилища да съдят военни.
Решението се очаква да доведе до предаване на няколко дела на военни съдилища.
Специален интерес представлява делото на офицери, обвинени в опит да бъде свалено правителството на премиера Реджеп Тайип Ердоган от "Ергенекон".
36-годишният Насер Орич, командващ силите на босненските мюсюлмани в Сребреница, се изправи пред трибунала на ООН във вторник (15 април) и пледира "невинен" по шест пункта за нарушаване на военновременните закони и обичаи, включително убийства, малтретиране, разрушения и грабежи.
Задържан и изпратен в Хага от силите на СФОР миналата седмица, Орич е обвинен в извършването на военни престъпления срещу босненски сърби в Сребреница през периода 1992-1993 г.
Генералът в оставка от армията на Република Сръбска (РС) Новак Джукич, заподозрян във военни престъпления срещу цивилни, е бил арестуван рано сутринта в сряда (7 ноември) близо до Баня Лука.
Джукич, на 52 г., е обвинен в участие в събитията от 25 май 1995 г. в северния град Тузла, когато един-единствен артилерийски снаряд, изстрелян от армията на РС, уби 71 души и рани десетки други.
Това се смята за един от най-тежките инциденти по време на босненския конфликт от 1992-1995 г.
Съд в Сараево осъди в четвъртък (6 ноември) бивш служител на сръбската военна полиция на седем години затвор за ролята му в клането в Сребреница през юли 1995 г.
Съдът осъди Младен Благоевич, на 37 г., за доброволно участие в преследването на цивилно босненско мюсюлманско население с цел извършване на нечовешки действия.
Други трима заподозрени военнопрестъпници, Здравко Божич, Желко Зарич и Зоран Живанович, бяха оправдани по всички обвинения и пуснати на свобода.
Съединените щати депортираха Благоевич и Божич през 2006 г., след като властите там установиха, че те са получили разрешения за постоянно пребиваване въз основа на фалшифицирана информация за миналото си.
Началник-щабът на турската армия ген. Хилми Йозкок и гръцкият му колега адмирал Панайотис Хинофотис обсъдиха в четвъртък (27 юли), през втория ден от посещението на Панайотис в Анкара, възможните мерки за изграждане на доверие между двете страни.
Двамата висши военни говориха за преодоляване на двустранното напрежение, произтичащо от инцидентите с турски и гръцки военни самолети, патрулиращи над Егейско море.
Това е първото посещение на началник-щаб на гръцките въоръжени сили в Турция от 1974 г.
Радослав Мартинович, генерал в оставка от югославската армия, който е съветник на черногорския премиер Мило Джуканович, призова за сформиране на отделна армия в Черна гора.
В изявление от понеделник (15 август) в излизащия в Подгорица ежедневник "Победа" Мартинович заяви, че реформата на федералните въоръжени сили на Сърбия и Черна гора не е постигнала удовлетворителни резултати и че нуждата от отделни армии във всяка от републиките е очевидна.
Според него Черна гора се нуждае от собствена професионална армия от около 3 000 военнослужещи.
Последните 2 500 наборници бяха призовани от армията в понеделник (26 март).
Те ще служат девет месеца и ще имат възможността да останат на служба след изтичането на този период.
Военни експерти очакват 30 % от тях да решат да станат професионални войници.
Сухопътните сили на България трябва да станат изцяло професионални до 1 януари 2008 г., като с това се сложи край на задължителната военна служба.
Общо 150 македонски войници тръгват в понеделник (5 януари), за да се присъединят към мисията на Международните сили за поддържане на сигурността (ИСАФ) в Афганистан.
Шестата ротация включва трима офицери.
Македонският контингент ще изпълнява своята мисия в рамките на контингента на Великобритания и ще отговаря за охраната на щаба на ИСАФ в Кабул.
Правителството стартира разследване, което да установи как лица, обвинявани в най-сериозни военни престъпления, като Ратко Младич, са успели толкова дълго да избегнат правосъдието.
И последните обвинени вече са под арест и главният прокурор на Международния трибунал за бивша Югославия Серж Брамерц приканва Сърбия да открие защо е било нужно толкова много време.
Караджич, Младич и Хаджич може вече и да са в Хага, но само след като успяваха да се измъкнат на властите в продължение на години.
Сръбското правителство стартира разследване, целящо да установи защо това е било възможно.
Серж Брамерц, главният прокурор на МНТБЮ, също би искал да узнае това.
По време на посещението си в Белград миналата седмица той подчерта колко е важно този въпрос да бъде изяснен.
Хората, за които бяха издадени заповеди за задържане, избягваха правосъдието с години.
"Сърбия беше задължена, след като издаде тези заповеди, да арестува съответните хора и ние искаме да знаем кой е отговорен това да не стане по-рано", каза той.
Сръбският заместник-прокурор по военните престъпления Бруно Векарич каза за SETimes, че цялостно разследване на този въпрос вече се провежда и се очаква да даде резултати.
"Стъпките на бегълците по време на годините, прекарани в криене, се анализират заедно с действията на техните помощници, независимо дали са вътре или вън от системата", каза Векарич.
Той обясни, че не може да разкрие никакви подробности относно разследването, но ще уведоми обществеността, ако бъдат извършени някакви арести.
Политическият анализатор Деян Вук Станкович е убеден, че бегълците трябва да са получавали директна или недиректна помощ от сръбските власти.
"Сигурно е, че мрежата от помощниици е комуникирала със звена на държавните служби", каза Станкович пред SETimes.
Успехът на разследването зависи от наличните доказателства, допълни той, като предупреди, че мнозина ще се опитат да ги унищожат или прикрият.
Президентът Борис Тадич каза, че очаква конкретни резултати.
"Много е важно да се създаде ясна картина на това кой им е помагал да се крият, ако са се крили, така че международната общност и правният ред да бъдат затвърдени за в бъдеще, с увереността, че подобни случаи могат да бъдат решавани ефективно в съответствие с правната система", каза Тадич.
Разкриването на мрежите е в интерес на Сърбия, заяви ръководителят на националната Служба за сътрудничество с МНТБЮ Душан Игнятович.
"Това е задача за националните ни прокуратура и съд и е в интерес на Сърбия да извърши това разследване задълбочено, за да затвори тази последна глава", каза той за SETimes.
Съветът на министрите на ЕС заяви в понеделник (8 декември), че въпреки че Сърбия е отбелязала напредък в сътрудничеството с Трибунала за военни престъпления в Хага, е необходимо пълното й сътрудничество за ратифициране на Споразумението й за стабилизация и асоцииране (ССА).
Холандия настоява, че няма да позволи по-тясно интегриране, докато укриващият се Ратко Младич не бъде арестуван и изправен пред съда в Хага, и че ако е необходимо, тя ще използва правото си на вето.
Сърбия се надява да получи официален статут на кандидат-член на ЕС догодина.
Между юни 2002 г. и декември 2005 г. военнопрестъпникът Ратко Младич се е укривал в три военни бази и в множество апартаменти в Белград, твърди ръководителят на националния съвет на Сърбия за връзки с Трибунала на ООН за военни престъпления Расим Ляич.
В интервю от понеделник (11 август) за германското седмично издание "Шпигел" той казва: "За съжаление установихме това много по-късно".
Като призна, че не вярва бившият босненски сръбски военен командир някога да се предаде, той призова Младич да направи това за доброто на своята страна.
Съветът за сътрудничество с трибунала на ООН за военни престъпления заяви в неделя (7 декември), че дава ход на правната процедура, която да принуди генерала от запаса Павле Стругар да се яви пред Съда на ООН.
Той и трима други офицери от югославската армия бяха обвинени за обстрела през 1991 г. на Дубровник, Хърватия.
Стругар се предаде на Трибунала миналата година и бе освободен в очакване на началото на процеса.
Стругар не се яви след двукратна съдебна призовка миналата седмица поради влошено здравословно състояние.
След това той бе прехвърлен във военна болница в Белград.
Трибуналът е поискал от Белград да гарантира неговото явяване пред съдиите в Хага във вторник.
Външният министър Горан Свиланович заяви пред репортери, че отказът да се изпълни съдебното постановление би повлиял негативно върху благонадеждността на Сърбия-Черна гора.
В петък Свиланович заяви категорично, че сръбското правителство прави всичко възможно да локализира обвинения във военни престъпления Ратко Младич.
Задържането на бившия босненско-сръбски командир е ключово предусловие за размразяване на помощта за Сърбия.
Теодор Мерон, председател на Трибунала на ООН за военни престъпления, призова в четвъртък (4 ноември) Хърватия да арестува генерал Анте Готовина и други обвиняеми.
Той заяви след разговори с външния министър Миомир Жужул, че за Загреб е "изключително важен" въпросът за предаването в Хага на останалите укриващи се от правосъдието.
Мерон ще изнесе доклад за сътрудничеството пред Общото събрание на ООН на 15 ноември и друг пред Съвета за сигурност на ООН седмица по-късно.
Междувременно опозиционните партии в Хърватия призоваха в четвъртък за оставката на Жужул след съобщения, че съпругата му е приела подкуп от 19 000 евро.
Жужул опроверга обвиненията.
Опозиционната Социалдемократическа партия настоява за парламентарно разследване на случая, като твърди, че разполага с документи, доказващи обвиненията.
Трибуналът на ООН за военни престъпления в Хага отново отложи прехвърлянето на дела на македонската съдебна система, съобщи телевизионния Канал 5 във вторник (1 май).
Според източници, Трибуналът смята, че страната не е успяла да обучи достатъчно прокурори и съдии да се справят със задачата своевременно.
Според споразумение, постигнато през януари между македонското правителство и главния прокурор на Трибунала Карла дел Понте, прехвърлянето на четири дела за военни престъпления е трябвало да стане през юли.
Това вече се отлага две години.
В понеделник (2 юни), министрите на отбраната на двете страни се обединиха около мнението, че военното сътрудничество между Гърция и Кипър се развива чудесно.
И двамата министри - Евангелос Меймаракис на Гърция и Костас Папакостас на Кипър - се съгласиха, че има възможности дори и за по-широко сътрудничество.
Меймаракис увери кипърския си колега, че Гърция взема активно участие по всички въпроси, свързани със сигурността на Кипър, и в усилията за слагане на край на отдавнашното разделение на острова в съответствие с резолюциите на ООН и принципите на ЕС.
Двамата министри обсъдиха също и международните военни маневри, провеждащи се в момента в Кипър.
Папакостас каза, че протестите на кипърските турци срещу военните учения "Аргонафтис", които започнаха в понеделник, са неоправдани.
Миналата седмица лидерът на кипърските турци Мехмет Али Талят протестира срещу учението, като заяви, че то не е добре дошло, особено като се има предвид, че двете общности на разделения остров работят за възобновяване на преговорите за обединение.
Генералният секретар на Съвета на Европа (СЕ) Тери Дейвис заяви в интервю за "Глас явности", публикувано в събота (23 юни), че пълното сътрудничество с Трибунала на ООН за военни престъпления остава главното задължение на Сърбия като членка на СЕ.
Дейвис бе в Белград за юбилейната, 1000-а среща на Комитета на министрите на СЕ, изпълнителният орган на организацията в петък.
В момента Сърбия е ротационен председател.
Дейвис заяви, че е доволен от напредъка, постигнат от Сърбия по отношение на сътрудничеството в областта на военните престъпления през изминалите месеци, но подчерта, че останалите четирима укриващи се от правосъдието военнопрестъпници трябва да бъдат арестувани и екстрадирани в Хага колкото е възможно по-скоро..
Присъстващите на срещата в петък приеха декларация под надслов "Една Европа - нашата Европа", подчертавайки своята решимост да работят за "изграждането на Европа без граници при пълно спазване на общите ценности, което ще повиши демократическата стабилност, сигурността и справедливостта, към което се стремят европейските общества и граждани".
БАНЯ ЛУКА Босна и Херцеговина (БиХ) - Пади Ашдаун, най-висшият представител на международната общност в БиХ, предупреди, че ще бъдат приложени строги мерки спрямо онези, които помагат на издирвани за военни престъпления да избегнат правосъдието.
Той заяви пред Парламента на Република Сръбска във вторник (29 април), че такива хора "рискуват да им бъде отнета свободата на пътуване, да им бъдат закрити банковите сметки, да бъде разследван техният бизнес и да бъдат отстранени от работа...".
Никой, бил той на висок или нисък пост, няма да бъде изключен от тази мярка, ако подкрепя военнопрестъпници.
Ашдаун заяви пред законодателите, че е дошло време за настъпление на властите срещу организираната престъпност.
Премиерът на Босна и Херцеговина Драган Микеревич пое ангажимент във вторник, че страната му ще започне да конфискува имущество, придобито от престъпни групировки.
Във вторник правителството на БиХ прие законопроект за подобряване на състоянието на сигурността в страната.
Документът подчертава нуждата от изработване на общодържавни стратегии за борба срещу престъпността, тероризма и трафика на хора.
Хърватия обмисля дали да премахне задължителната военна служба през 2008 г.
Министърът на отбраната Берислав Рончевич заяви, че Хърватия може да започне постепенно да премахва задължителната военна служба от следващата година, ако парламентът приеме новото изменение в закона за отбраната.
То бе изпратено на депутатите в четвъртък (22 март).
Рончевич обясни, че макар и изменението да не предвижда пълно преминаване към професионална армия, то на практика би прекратило наборната служба, ако ситуацията със сигурността остане спокойна.
Ако възникнат сериозни заплахи, президентът ще има право да въведе отново задължителната военна служба.
Процесът за военни престъпления срещу Момчило Мандич, бивш министър на правосъдието и вътрешните работи на Република Сръбска в правителството на Радован Караджич, започна в съда на БиХ в понеделник (6 ноември).
Мандич е обвинен във връзка с нападението срещу Сараево през април 1992 г. и създаването на пленнически лагери в Илиджа и Фоча.
Прокурорите смятат да призоват 51 свидетели и да представят 147 веществени доказателства, включително записи на подслушани телефонни разговори между Мандич и висши босненски сръбски военни и полицейски служители.
Миналата седмица Мандич получи присъда от девет години затвор за злоупотреба със служебно положение и фалшификация по друг процес, свързан с присвоявания на средства в "Привредна Банка Сръбско Сараево".
Действащи по сигнал, членове на сръбското специално подразделение за борба с тероризма щурмуваха апартамент в Белград и арестуваха обвинения във военни престъпления Веселин Сливанчанин.
След 12 часова напрегната обсада полицията в Белград арестува Веселин Сливанчанин, бивш офицер в югославската национална армия, обвинен от Трибунала на ООН , че е извършил военни престъпления във Вуковар през 1991 г.
Полицията проведе операцията след получаване на сигнал, че Сливанчанин се е появил в апартамента си в четвъртък (12 юни)в квартал Кукарица в Белград.
В 14:00 ч. същия ден членове на подразделението за борба с безредиците към министерството на вътрешните работи влязоха в сградата и я блокираха от първия до последния етаж, преграждайки всеки възможен вход или изход.
Скоро след като медиите съобщиха новината, около 200 привърженици на укриващия се от правосъдието и обвинен във военни престъпления Сливанчанин се събраха пред сградата.
Напрежението нарастваше с всеки изминал час.
Демонстрантите хвърляха камъни по полицията, която остана невъзмутима и се въздържа от употреба на сила.
Лидерът на Партията за сръбско единство Борислав Пелевич и представителят на Сръбската радикална партия Александър Вучич разговаряха с членовете на т. нар. "Съвет за защита на Сливанчанин".
Секретарят на групата Весна Гойкович твърдеше, че Сливанчанин не е в сградата, а в апартамента живеят "само неговата 23-годишна дъщеря с детето си".
Полицията потвърди, че е имало членове на семейството в апартамента, добавяйки, че това е била едно от причините операцията да продължи толкова дълго време.
Около 23:15 ч. някои от демонстрантите се опитаха да пробият полицейския кордон и да влязат в сградата.
Полицията тогава активира граната за сплашване, за да ги разгони.
Последваха безредици, при които бяха запалени автомобили и кофи за боклук около сградата.
Полицията използва сълзотворен газ, но не и оръжие, за да разпръсне протестиращите.
Около десетина командоси и полицаи бяха ранени и откарани с коли на бърза помощ.
Половин час след полунощ членове на специалното антитерористично подразделение щурмуваха апартамента и арестуваха Сливанчанин.
След като конвой от бронирани полицейски коли потегли бързо за белградския централен затвор, протестиращите постепенно се разотидоха.
Според обвиненията на Хагския трибунал Сливанчанин носи отговорност за престъпленията, извършени във фермата Овчара близо до Вуковар.
Около 200 хървати бяха откарани там от болницата във Вуковар и убити.
Другите членове на т. нар. "Вуковарска тройка" - Миле Мръксич и Мирослав Радич - са предадени вече на Трибунала.
По думите на сръбския министър на вътрешните работи Душан Михайлович някои от тези, които са непосредствено замесени в убийствата, са били арестувани по време на полицейската акция "Сабя", проведена във връзка с атентата срещу бившия сръбски премиер Зоран Джинджич.
Те ще бъдат съдени в сръбски съдилища.
Преди арестуването на Сливанчанин сръбското правителство бе призовало Сливанчанин да се предаде.
Момчило Мандич, най-високопоставеният член на правителството на бившия босненски сръбски лидер Радован Караджич, съден за военни престъпления от местен съд, бе оправдан в сряда.
Бившият министър на правосъдието на РС Момчило Мандич (в средата) бе оправдан от Босненския държавен съд по обвинения във военни престъпления в сряда (18 юли).
Съдът за военни престъпления на Босна и Херцеговина (БиХ) оправда в сряда (18 юли) високопоставен член на правителството на военновременния босненски сръбски лидер Радован Караджич поради липса на доказателства.
Бивш заместник-министър на вътрешните работи и министър на правосъдието, Момчило Мандич е най-високопоставеният бивш босненски сръбски ръководител, обвинен от местната прокуратура.
Той е обвинен по четири пункта във военни престъпления и престъпления срещу човечеството за предполагаемото му участие в зверства, свързани с войната през 1992-1995 г. в балканската страна.
Прокуратурата обвини Мандич, че е ръководил нападение на босненските сърби срещу полицейски учебен център в сараевското предградие Враца през април 1992 г.
Тя посочи също, че Мандич е отговарял за всички центрове за задържане в района на Сараево и източния град Фоча по време на мандата си като министър на правосъдието между май и декември 1992 г.
Той бе обвинен във връзка с преследване, изтезаване и убийство на около 150 босненски мюсюлмани в тях.
"Мандич е имал неясна роля - той е заемал важен пост, но не е имал изпълнителна власт", е казал в сряда, след края на деветмесечния процес, председателят на съдебната камара Даворин Юкич, цитиран от "Ройтерс".
Няма доказателства, че той е бил на тези места, нито че е ръководил работата на извършителите на престъпленията.
Над 200 веществени доказателства са били представени на съдебните заседания.
Сред десетките свидетели, дали показания по време на съдебните заседания, е бил и бившият вътрешен министър на БиХ Алия Делимустафич.
Засега Мандич е единственият близък съратник на Караджич, съден за военни престъпления от местен съд.
Като приветстваха решението от сряда, адвокатите му определиха съдебния процес като "коректен и обективен".
"Съдът потвърди ... че можем да имаме доверие на независимата съдебна власт", е казал адвокатът Рефик Сердаревич.
Към края на конфликта от 1992-1995 г. в БиХ Мандич напуска страната и се установява в Белград.
До арестуването му в Черна гора през август 2005 г. по силата на заповед за арест, издадена от прокуратурата на БиХ, той е бил смятан за един от най-богатите босненски сръбски бизнесмени.
Смята се, че е натрупал богатството си от бензиностанции.
В момента Мандич излежава деветгодишна присъда за злоупотреба със служебно положение и фалшификация.
Присъдата бе произнесена през октомври миналата година след друг съдебен процес срещу него и още трима обвиняеми във връзка със злоупотреби в "Привредна Банка Сръпско Сараево" след войната.
На него и на друг бивш високопоставен босненски сръбски държавен служител, Милорад Говедарица, бе наредено да върнат над 3 млн. долара на банката в срок от две седмици.
Безизходицата около назначенията на ключови военни постове предизвика обвинения в съдебна манипулация.
Генерал Ишик Кошанер бе назначен за началник на генералния щаб.
Турското правителство експлоатира съдебния процес, за да спечели победа в неотдавнашния спор с военните заради повишенията, твърдят наблюдатели.
След едноседмичен застой, в който двете страни не успяха да постигнат съгласие по назначенията на висши постове в армията, в понеделник (9 август) бе постигнато споразумение, по силата на което важният пост на командващ на сухопътните сили ще бъде зает от одобрен чрез компромис кандидат.
Генерал Ердал Джейланоглу бе номиниран за поста, чийто титуляр традиционно се смята за безспорен наследник на най-висшата длъжност - началник на генералния щаб.
Премиерът Реджеп Тайип Ердоган се противопостави на предпочитания от армията кандидат, генерал Хасан Игсъз, след като той бе призован да даде показания по продължаващото разследване на предполагаемия заговор за дестабилизиране на правителството на Партията на справедливостта и развитието (ПСР) на Ердоган.
Намирането на изход разчисти пътя генерал Ишик Кошанер да наследи настоящия началник на генералния щаб, генерал Илкер Башбуг, който се пенсионира на 30 август.
Повечето наблюдатели бяха единодушни, че изходът е отбелязал значителна победа за ПСР, която произхожда от политическия ислям, в нейната борба за надмощие с армията.
Последната се смята за пазител на светската конституция на Турция и често се е намесвала в политиката, включително чрез отстраняване на правителства.
Журналистът ветеран Хасан Джемал заяви, че събитията от миналата седмица имат "историческо значение".
"Те могат да се опишат като стъпка към нормализирането на Турция", каза той за "НТВ Нюз" в понеделник.
При демокрациите последната дума - дори по военните въпроси - има гражданската власт.
Други обаче са на мнение, че правителството е експлоатирало съдебния процес, за да блокира назначаването на кандидатите, които не одобрява.
Седмица преди заседанието съдът, който води текущото разследване на предполагаемия заговор за преврат от 2003 г. срещу правителството - под кодовото име "Боен чук" - нареди да бъдат арестувани 102-ма военни, между които 11 висши офицери, предложени за повишение.
Съгласно военните правилници офицер, срещу когото е издадена заповед за арест, не може да бъде повишаван.
Накрая, в нощта, когато бе намерен изход от задънената улица, втори съд отмени заповедите за арест срещу 102-мата офицери - ход, който бе изтълкуван от много наблюдатели като приемлив за страните компромис, предложен от правителството.
"Това са манипулации", каза Юсуф Канлъ, изтъкнат политически коментатор.
В интервю за SETimes той отбеляза: "Нормално ли е един съд да издаде заповед за арест на 102-ма души - десет дни преди заседанието на военния съвет - и след това същото решение да бъде анулирано ден преди да се намери решение на кризата?".
"За мен това е чисто нарушение на независимостта на съдебната власт и абсолютно неприемливо", каза той.
Орхан Кемал Ченгиз, водещ адвокат в областта на човешките права, обаче каза за SETimes, че заседанието е отбелязало победа за върховенството на закона.
То отправя послание към всички висши военни, че отсега нататък това няма да е възможно; че ако бъдат уличени в подобни заговори, ще си платят за това.
"Много е важно да не се назначават обвинените", каза той.
Ченгиз каза, че не вярва издаването на заповедите за арест срещу офицери преди заседанието да е било политически мотивирано.
Анулирането им обаче вероятно е било, добави той.
Струва ми се, че е имало пазарлък между премиера и генералния щаб.
От политическа гледна точка, разбира се, имаше намеса в резултат на натиска на военните.
"Ще ми се този пазарлък да не се бе състоял, но трябва да има баланс във властта и не живеем в идеален свят", каза той.
В статия на всекидневника "Хюриет" друг коментатор, Семих Идиз, отбеляза: "Няма съмнение, че начинът, по който военните в Турция бяха поставени на място този път, ще се хареса на много европейски представители и политици".
Но след като това вече е постигнато, същите тези представители и политици ще направят добре да проучат доколко неутрална е турската съдебна система и дали не е твърде отворена за политически манипулации от правителството.
Военният комитет на НАТО похвали Косовските сили за сигурност (КСС), но отбеляза, че все още е рано местните сили да поемат защитата на границите на Косово.
По време на посещение в Косово във вторник (28 септември) председателят на Военния комитет адмирал Джампаоло Ди Паола каза, че КСС "се справят отлично и ние сме доволни от напредъка, който виждаме до момента".
Той обаче не коментира бъдещето на КСС.
Министърът на силите за сигурност Фехми Муйота каза, че те имат за цел да постигнат своя пълен оперативен капацитет до 2012 г.
Турските военни съобщиха в понеделник (4 август), че генерал Шюкрю Саръъшък е бил назначен за главен секретар на съвета за национална сигурност (СНС).
Назначението е извършено само няколко дни след като парламентът одобри седмия пакет от законодателни реформи за хармонизиране със стандартите на ЕС, който предвижда намаляване влиянието на военните върху политическия живот и постановява, че ръководителят на съвета може да бъде цивилен.
Пакетът за хармонизиране със стандартите на ЕС все още не е влязъл в сила, тъй като е необходимо да бъде одобрен от президента Ахмет Недждет Сезер.
Голям брой български общини са проявили интерес да приемат американски военни бази, съобщи външният министър Соломон Паси в петък (16 юли).
Той каза, че досега са депозирани 35 писма от заинтересовани общини и добави, че местното население гледа на евентуалните бази като възможност за ускоряване на икономическото развитие.
Вашингтон още не е взел решение за това дали и кога да установи свои бази в България.
Гостуващият ръководител на американската Национална гвардия, генерал-лейтенант Стивън Блум, отново потвърди интереса на САЩ и НАТО към сътрудничество със сръбската армия.
По време на разговори в петък (13 октомври) със сръбския заместник началник-щаб на армията, генерал-майор Здравко Понош, Блум подчета, че страната му иска да види създаването на професионална армия в Сърбия.
Двамата с Понош окачествиха нивото на сътрудничество между двете страни като най-високото в историята им.
В сряда (7 февруари) Министерството на вътрешните работи на Република Сръбска (РС) представи доклад за мерките по изпълнение на задълженията към Трибунала на ООН за военни престъпления през последното тримесечие на 2006 г.
Според доклада са предприети редица действия да бъдат намерени, арестувани или убедени да се предадат тримата останали издирвани обвиняеми - Радован Караджич, Ратко Младич и Стоян Жуплянин.
Те са включвали полицейско наблюдение на роднините на обвиняемите и разследване на потенциалните им помагачи.
Полицията на РС е провела и работни срещи с черногорските власти с цел обмен на разузнавателна информация за местонахождението и движението на Караджич, както и със сръбските власти във връзка с Младич.
Докладът потвърждава също, че след разговори с главния прокурор на Трибунала на ООН Карла Дел Понте през декември Министерството на вътрешните работи е сформило специална оперативна група за откриването на Жуплянин.
Полицията арестува седем местни военни в края на януари, заподозрени в кражба на оръжие от оръжеен склад, която се смята за най-сериозната от този вид в страната досега, според съобщение в петък (13 февруари).
Крадците са проникнали в оръжеен склад в Чороглара, недалеч от Букурещ.
Местните медии съобщиха, че са били откраднати 50 оръжия.
Инцидентът доведе до уволнението на още 16 военнослужещи.
ЮФОР ще проведе голямо петдневно военно учение в БиХ от четвъртък (16 август).
Службата на върховния представител съобщи, че в него ще участват резервни подраздления от Германия и части на въоръжените сили на БиХ.
Те ще използват различни сценарии, за да тестват процедурата за активиране на резервните сили на ЮФОР, базирани в Германия, Франция, Италия и Обединеното кралство.
Американски и европейски представители предупредиха, че отношенията на Сърбия с международната общност, както и достъпът до финансова помощ зависят от продължаването на реформите и от пълноценното сътрудничество с Трибунала на ООН за военни престъпления.
Главният прокурор на МНТБЮ Карла дел Понте твърди, че военновременният лидер на босненските сърби Радован Караджич е в Сърбия.
Сърбия бе предупредена в понеделник (23 февруари), че бъдещите й връзки с ЕС и САЩ зависят от ангажимента на новото правителство към реформите и от напредъка в някои други области и особено относно пълноценното сътрудничество с Международния наказателен трибунал за бивша Югославия (МНТБЮ).
Воислав Кощуница, консервативният лидер на Демократическата партия на Сърбия (ДПС), обяви в петък, че ще формира правителство на малцинството заедно с либералите и монархисти, кабинет, който според него ще има несъмнена "европейска решимост".
Перспективата обаче новото правителство да получи подкрепата на Социалистическата партия (СП) на Слободан Милошевич тревожи Запада.
В понеделник външните министрите на ЕС "изразиха безпокойство" от политическите развития в Сърбия след парламентарните избори от 28 декември.
Те посочиха в своя изявление, че ЕС е заинтересован от "Сърбия, която се ангажира с политически и икономически реформи, с изпълнението на международните й задължения, вкл. пълноценното сътрудничество с МНТБЮ, борбата срещу организираната престъпност и по-нататъшното помирение и сътрудничество със съседни държави".
Подчертавайки ангажимента си към "стабилна и жизнеспособна" Сърбия-Черна Гора, министрите освен това изтъкнаха, че ЕС ще даде пълна подкрепа за придвижването на Сърбия по пътя на европейската интеграция, при условие че се регистрира действителен напредък в посочените области.
Изявлението им идва само два дни след като Кощуница се противопостави на екстрадирането на четирима генерали от армията и полицията, обвинени от Трибунала на ООН миналата година във връзка с предполагаеми военни престъпления по време на конфликта в Косово от 1999 г.
МНТБЮ призовава Белград да предаде около 15 военнопрестъпника, за които се смята, че са в Сърбия, вкл. военновременните лидери на босненските сърби Радован Караджич и Ратко Младич.
"Изпълнението на задълженията по отношение на Хага е абсолютно задължително", заяви официален представител на Брюксел, допълвайки, че ЕС ще съди за правителството по делата му.
Върховният представител на ЕС по външната политика Хавиер Солана изрази безпокойство относно перспективата да се формира правителство с подкрепата на партията на Милошевич, прогнозирайки, че то ще се изправи пред "много трудности" в своите политически и икономически отношения с международната общност.
"Обезпокоени сме и внимателно ще наблюдаваме развитията", цитира белградското радио Б-92 думите на Солана по време на пресконференция.
На 25 март ЕС ще вземе решение относно финансов пакет за подпомагане на Сърбия на стойност 270 млн. евро.
Междувременно САЩ заявиха в понеделник, че връзките им с новото правителство ще зависят от действията, които то ще предприеме, вкл. сътрудничеството с МНТБЮ.
Вашингтон даде ясно да се разбере, че за да си осигури достъп до американска помощ на стойност 100 млн. щ. д. тази година, както и до друга подкрепа от международните финансови институции, Сърбия трябва да предаде издирваните военнопрестъпници в Хага.
Американският държавен секретар Колин Пауъл трябва да удостовери пред Конгреса до 31 март, че Сърбия е изпълнила това изискване, преди да бъде отпусната помощта.
По време на пресконференция в понеделник говорителят на Държавния департамент Ричард Баучър каза, че сръбското правителство е изправено пред изпълнението на много задачи, вкл. ускоряване на политическите и икономическите реформи, изграждането на солидни връзки с държавите от региона, по-нататъшна интеграция на страната в Европа и спазване на европейските норми.
"Това включва сътрудничество с Трибунала", каза той, допълвайки ,че Вашингтон иска Сърбия да успее.
"Искаме да видим Сърбия, която е интегрирана в евроатлантическите структури и е част от обединена, свободна и мирна Европа", посочи Баучър.
Директорът за Западните Балкани към Европейската комисия (ЕК) Райнхард Прибе отново подчерта във вторник (8 ноември), че Сърбия и Черна гора трябва да окаже пълно сътрудничество на трибунала на ООН възможно най-скоро, тъй като това е основно условие за интеграция в ЕС.
Прибе оглавява преговорния екип на ЕК, който се намира в Белград за първия кръг от преговорите по Споразумението за стабилизация и асоцииране.
Той се изказа по време на среща с министъра по човешките права на Сърбия и Черна гора Расим Ляич, който е и председател на националния съвет за сътрудничество с Хагския трибунал.
Бивш босненски сръбски полицай, заподозрян във военни престъпления, бе арестуван във Вишеград в четвъртък (1 юни), според съобщение на Центъра за обществена безопасност в Източно Сараево.
Борислав Берян, на 56 г., бе задържан в Сараевския кантонален съд по обвинения в геноцид и престъпления, извършени срещу военнопленници.
Междувременно в четвъртък полицията в Източно Сараево задържа босненските сърби Момир Пандуревич и Джока Стака въз основа на заповед, издадена от Сараевския кантонален съд.
В понеделник (5 януари) тристранното председателство обяви планове за изпращането на малък военен контингент, който да се присъедини към мисията на Международните сили за поддържане на сигурността в Афганистан по-късно през годината.
Общо десет офицери ще се присъединят към германския и датския контингент в страната.
"Решението, което трябва да бъде одобрено от парламента, ще бъде нова стъпка към евро-атлантическата интеграция", се казва в съвместно изявление.
Американското правителство предупреди, че може да преустанови финансовата помощ, ако Югославия продължи да бездейства, вместо да сътрудничи с Трибунала на ООН за военни престъпления.
Американският почетен посланик по въпросите на военните престъпления Пиер-Ришар Проспер заяви, че лично ще посети Белград, за да упражни натиск върху местните власти.
Предупреждението е в резултат на това, че Белград не екстрадира бившия сръбски президент Милан Милутинович веднага след изтичане на мандата му по-рано тази седмица.
Проспер също разкритикува Босна и Херцеговина и Хърватска за отказа им да сътрудничат.
В сряда хърватското посолство във Вашингтон заяви, че Загреб ще използва визитата на Проспер в края на януари, за да обсъди обвинението срещу генерала в оставка Янко Бобетко.
Служители на Държавната агенция за разследване и охрана (ДАРО) арестуваха босненския сърбин Маринко Лепоя, който е заподозрян в престъпления срещу човечеството, извършени през 1992 г. в Коричанске Стиене в планината Влашич.
Мъжът, който е на 43 години е бил задържан в гр. Приедор в понеделник (7 септември).
Смята се, че Лепоя е бил член на босненска сръбска част, която е убила повече от 200 мюсюлмани и хървати в Централна Босна.
Телата са били хвърлени в дълбока клисура.
До момента по случая са задържани още дванадесет души.
Трима бивши висши военни дадоха показания в събота (5 декември) за заговора на армията да свали правителството на Партията на справедливостта и развитието.
Бившият командващ армията Айтач Ялман, командващият въздушните сили Ибрахим Фиртина и командващият военноморския фолт Йозден Йорнек прекараха няколко часа с прокурорите в Истанбул в обсъждане на т.н. мрежа "Ергенекон", секуларистка групировка, заподозряна в планиране на хаос, който в крайна сметка да свали правителството.
Местните медии публикуваха части от дневниците на Йорнек, в които, както се твърди, се дават подробности на заговора.
Заместник-главният прокурор Туран Чолакади заяви, че показанията са били свързани с тези дневници.
Трибуналът за военни престъпления на ООН реши в сряда (16 април) да позволи на съдилищата в Босна и Херцеговина да проведат процеса срещу Гойко Кликович, бивш премиер на Република Сръбска (РС).
Той е обвинен в принудителното изселване на лица от не-сръбски произход от Босанска Крупа, докато е бил на служба в местната власт през 1992 г.
Съдът в РС е завел дело срещу Кликович и за злоупотреби.
Той изчезна преди няколко години и се предполага, че се укрива в Сърбия-Черна гора.
Според други новини, четирима сърби ще се изправят пред съда в Хага следващия месец, по обвинения за участие в масовото убийство в Сребреница.
Видое Благоевич, Драган Обренович, Момир Николич и Драган Джокич заявиха, че ще пледират "невинни".
КФОР арестува двама души в района на Гниляне в неделя (20 април) по подозрение , че са свързани с Албанската национална армия ( АНА).
По-късно миналата седмица ръководителят на УНМИК Михаел Щайнер заяви, че АНА е терористична организация.
ТАНЮГ събщава, че в Косово са били извършени и други арести, за които няма официално потвърждение.
Министърът на външните работи на Люксембург Жан Аселборн, чиято страна в момент оглавява ротационното председателство на ЕС, заяви в петък (4 март), че на Хърватия й остават броени дни да изпълни крайния срок за оказване на пълно сътрудничество на трибунала на ООН за военните престъпления.
Аселборн направи това изявление след разговори с главния прокурор на ООН по военните престъпения Карла дел Понте, чийто доклад за Хърватия ще има съдбоносно значение за решаването дали съюзът да започне присъединителните преговори със Загреб на 17 март, както е планирано.
Дел Понте многократно е критикувала хърватските власти за провала им да екстрадират генерала от запаса Анте Готовина, който е един от най-издирваните от трибунала обвиняеми.
България ще отмени задължителната военна служба от 2008 г.
В четвъртък (29 юни) парламентът прие на второ четене поправките към Закона за отбраната и въоръжените сили, с които се премахва задължителната военна служба от 1 януари 2008 г.
След тази дата България ще има изцяло професионална армия, в съответствие с изискванията на членството в НАТО.
Заместник-министърът на отбраната Соня Янкулова каза, че разходите за това ще бъдат най-малко 15 млн. евро.
Министърът на отбраната Веджди Гьонюл каза в сряда (14 юли), че армията разработва планове за обучение на професионални войници за борба с членовете на терористичната Кюрдска работническа партия (ПКК).
Войските ще бъдат разположени в най-проблемните военни аванпостове по иракската граница, обясни Гьонюл.
Министър-председателят Реджеп Тайип Ердоган е казал във вторник, че професионалните войници ще служат до десет години, но не е коментирал числеността на бъдещата военна част.
В четвъртък (13 март) полицията във Вуковар арестува девет бивши членове на бунтовническите сръбски сили по обвинения във военни престъпления.
Деветимата са заподозрени в убийства и малтретиране на хърватски пленници и цивилни в затворнически лагер през 1991 г.
Междувременно, съдът в Осиек обвини двама бивши хърватски войници за убийството на 19 сръбски граждани през декември 1991 г.
В обвинителния акт се посочва, че Никола Иванович, Енес Витескич и няколко техни съучастници са нападнали селото Паулин Двор като отмъщение за смъртта на техен другар, убит наблизо.
Босненски сърбин, обвинен в геноцид и престъпления срещу човечеството, обяви нова гладна стачка и отказа да се яви пред Сараевската съдебна камара за военни престъпления, съобщиха съдебните власти в четвъртък (9 август).
Бившият капитан от армията Милорад Търбич е бил заместник-началник на сигурността в бригадата "Зворник", която участва в клането в Сребреница през 1995 г.
Търбич и други членове на бригадата са обвинени и в екзекуцията на 20 мюсюлмани, задържани в училищен физкултурен салон в Гърбавци.
Първоначално той бе обвинен от Трибунала на ООН, но по-късно делото му бе прехвърлено в БиХ.
Първата му гладна стачка по-рано това лято продължи три седмици и завърши с медицинска намеса.
Кантоналният съд в Мостар осъди трима членове на 9-а механизирана бригада от армията на Босна и Херцеговина на 13 години затвор за престъпления срещу хърватски цивилни в село Грабовица.
През септвмри 1993 г. там са били убити 33-ма хървати.
Прокуратурата за военни престъпления повдигна в четвъртък (24 юни) обвинения срещу четирима членове на полувоенна група за военни престъпления срещу цивилни граждани, извършени в Хърватия.
Според обвиненията четиримата са участвали в убийствата през 1991 г. на шестима души от несръбски произход в община Бели Манастир.
Зоран Вукшич, Слободан Стригич, Бранко Хърняк и Велимир Бертич са обвинени също в нечовешко отношение към цивилни граждани.
Всички те са граждани на Сърбия.
В четвъртък (13 юли) Сараевският кантонален съд осъди бившия член на босненската армия Самир Бейтич на 14,5 години затвор за военни престъпления.
Съдиите решиха, че Бейтич е виновен за убийствата на сърби в Казани край Сараево през 1992-1993 г.
Той отначало успя да избяга в Германия, но бе екстрадиран през 2003 г.
Четирите години, прекарани от него в ареста, ще бъдат взети предвид.
Българският парламент даде зелена светлина на възможното установяване на американски и натовски военни бази в страната.
Българският парламент прие декларация в подкрепа на възможното установяване на американски и натовски военни бази в страната.
Решението идва дни след като американският помощник-секретар по отбраната Дъглас Фейт посети София, за да обсъди възможното преместване на американски военни бази към Източна Европа.
Експертните консултации по въпроса се очаква да започнат през януари.
Приетата без дебат в петък (19 декември) декларация бе подкрепена от 200 народни представители в еднокамерния 240-местен законодателен орган на България.
Трима депутати от водената от БСП "Коалиция за България" гласува срещу решението, в което се изразява освен това подкрепа за усилията на правителството да ускори присъединяването на България към НАТО.
Приветствайки парламентарното одобрение, българският външен министър Соломон Паси каза, че решението слага точка на продължителния дебат по въпроса и изпраща ясен сигнал, че външната политика на страната е надеждна.
"Решението слага край на почти петгодишния дебат за разполагане на американски бази в България и то идва в резултат от консенсуса в българското общество и парламент след терористичните атаки от 11 септември", цитира в петък радио "Свободна Европа/Радио Свобода" думите на Паси.
Декларацията на парламента идва по-малко от десет дни след посещението на Фейт в България и Румъния, по време на което бе обсъдено възможното разполагане на американски военни бази на територията на двете държави.
Двете страни разрешиха на САЩ достъп до въздушното им пространство по време на войната в Ирак и предложиха територията си за домакинство на американски бази.
На двете държави им предстои да се присъединят към НАТО през май 2004 г.
Наскоро проведеното проучване на общественото мнение по поръчка на военното министерство показа, че 70 % от българите подкрепят влизането на страната в НАТО през следващата година.
По време на неколкочасовата си визита в София Фейт се срещна с висши военни и политици, вкл. президента Георги Първанов, премиера Симеон Сакскобурготски, Соломон Паси и началника на ГЩ на армията генерал Никола Колев.
"Говорихме на равнището на стратегията и по-общите военни концепции", каза Фейт.
Не сме навлизали в конкретните въпроси на предислокацията.
Според Агенция "Франс Прес" американски експерти са посетили наскоро няколко обекта в България.
Те са включвали Корен и Безмер в югоизточната част на страната, Ново Село на изток, както и Граф Игнатиево близо до Пловдив на юг.
Американските сили използваха черноморската военно-въздушна база Сарафово за презареждане на отправили се към Ирак самолети по време на кампанията срещу режима на Садам Хюсеин миналата пролет.
Цитирайки неназовани източници, Вашингтон Таймз съобщи в понеделник, че Пентагонът държи да изгради военно-въздушна база в Сарафово.
Според анализатори разполагането на бази ще донесе икономически ползи на България и Румъния, които се надяват да се присъединят към ЕС през 2007 г.
САЩ обаче подчертават, че планират да създадат малки, гъвкави бази, които биха позволили бързо дислоциране на силите им в Европа, за разлика от големите бази, съществуващи сега в Западна Европа.
Министерството на отбраната обяви в четвъртък (7 октомври), че възобновява военно учение с Израел, което беше отложено след израелската проверка през май на кораби от насочилата се към Газа флотилия, при която загинаха девет турски активисти.
Четиридневните въздушни маневри ще започнат в понеделник около остров Крит и западната част на полуостров Пелопонес.
Откриването на нова военна база в страната предизвика известни критики от страна на местните албанци.
Сръбски военнослужещи пристигат в новата военна база "Юг" в Южна Сърбия, близо до границите с Македония и Косово.
Най-голямата военна база на Сърбия, наречена "Юг", бе открита в понеделник (23 ноември) и в нея засега ще бъде настанен един армейски батальон.
Президентът Борис Тадич и министърът на отбраната Драган Шутановац присъстваха на церемонията по откриването.
Базата - носеща прозвището "сръбския Бондстийл" по името на лагера на американската армия край Феризович, Косово - бе построена в община Буяновац, близо до границите с Македония и Косово.
Населението на Буяновац е преобладаващо от етнически албанци и местните политици се противопоставят на базата с твърдението, че тя ще милитаризира района.
"Ние бяхме против идеята за специална полиция и въоръжени сили в този район от самото начало, затова мисля, че тази база няма да увеличи стабилността в региона", каза кметът на Буяновац Шаип Камбери за белградското радио Б92.
На церемонията в понеделник обаче Тадич изказа друго становище.
Всички сръбски граждани, които искат мир и стабилност в региона и най-добрите възможни междуетнически отношения, трябва да са доволни от откриването на базата.
"Всички онези, които не искат мир и са замесени в организирана престъпност, нямат причина да са доволни днес", каза той.
Тадич каза също, че базата ще даде тласък на икономическото развитие в Южна Сърбия, осигурявайки работа на около 1000 професионални военнослужещи, които също така ще се обучават за участие в международни мироподдържащи мисии.
Военнослужещите ще подпомагат местното население чрез изграждане на инфраструктура, а медицинско обслужване в базата ще бъде достъпно и за цивилните граждани.
Според експертите базата е построена в район, където Сърбия е изправена пред най-много предизвикателства за сигурността и където миналото лято имаше терористични нападения срещу армията и полицията.
Местоположението на базата е отлично.
"Тази база е един от основните ходове в процеса за реформиране на системата на отбрана на Сърбия", каза професор Зоран Драгишич от Факултета по сигурност в Белград.
Сърбия е инвестирала около 18 млн. евро в изграждането на базата, което отне шест години.
Идеята за изграждане на военна база се зароди през 2001 г., след сблъсъците между сръбските сили за сигурност и въоръжени албанци.
Сблъсъците завършиха, след като Белград гарантира, че няма да съди албанците, които доброволно сложат оръжие и които не са участвали в убиването на сръбски войници или полицаи.
Като използваха правомощията си по силата на Дейтънското споразумение, началниците на ЕУФОР и на постоянния щаб на НАТО в Сараево уволниха началник-щаба на армията на Република Сръбска с мотива, че той носи отговорност за инцидентите по време на церемонии по полагане на клетва през април.
Командващият на ЕУФОР генерал Дейвид Лийки поиска временно да се прекрати обучението на новобранци в базата Маняча, докато то не стане адекватно и надеждно.
Две провалени церемонии по полагане на клетва - и липсата на каквито и да било мерки след това - доведоха до уволнението на началник-щаба на армията на Република Сръбска (АРС).
В петък (3 юни) началниците на ЕУФОР и на постоянния щаб на НАТО в Сарево (ПЩНСа) наредиха да бъде уволнен генерал Новак Джукич.
Те имат право да направят това по силата на Анекс 1A от Дейтънското мирно споразумение.
Уволнението е във връзка с инциденти по време на церемонии по полагане на клетва на 16 април в центровете за обучение на новобранци Маняча и Билеча.
Повечето от 550-те новобранци в Маняча се заклеха да защитават "Република Сръбска" (РС), а не "Босна и Херцеговина" (БиХ), а няколко хиляди роднини и приятели освиркаха знамето и химна на БиХ.
В Билеча новобранците повториха правилно клетвата, но гости на церемонията се оплакаха от поставените символи на БиХ.
По силата на Закона за отбраната от 2003 г. новобранци от РС за първи път трябваше да се закълнат във вярност към държавата БиХ, а не към автономната република на босненските сърби.
"Генерал Джукич носи основна отговорност за грешките в планирането и командването, които доведоха до тези събития", каза командирът на ПЩНСа бригаден генерал Стивън Шук, който лично се е обадил на Джукич да го информира за решението.
Той носи отговорност и за липсата на незабавна и ефективна реакция от страна на АРС за възстановяване на доверието в нейната надеждност и вярност към конституцията.
Като използва правомощията си по Дейтънското споразумение, командващият на ЕУФОР генерал Дейвид Лийки поиска от министъра на отбраната на РС Милован Станкович временно да прекрати обучението на новобранци в базата Маняча, докато то не стане адекватно и надеждно.
Новобранците в Маняча ще бъдат разпуснати.
"Особено провокативна и насочена срещу Дейтън бе ролята на съюза на ветераните по време на събитията в Маняча", каза Лийки пред представители на пресата.
Наредих да не се допускат представители на ветераните от войната активно да участват в официални военни церемонии, докато не бъде ревизиран на държавно ниво правилникът за провеждане на подобни церемонии.
Според Лийки новите правила трябва да гарантират, че всички военни церемонии за встъпване в армията в цяла БиХ ще се провеждат така, че да отразяват факта, че задачата на въоръжените сили на БиХ и армиите на автономните й области е да защитават и да служат на държавата БиХ, а не на автономните области - РС и Федерация БиХ (ФБиХ).
Миналия месец министърът на отбраната на БиХ Никола Радованович обяви, че 11 държавни служители и военни ще бъдат наказани за инцидентите.
Но Службата на върховния представител, НАТО и ЕУФОР смятат, че дисциплинарните мерки далеч не са достатъчни и призоваха председателството на БиХ да вземе мерки да бъде потърсена отговорност от лицата, заемащи висши командни постове.
Полицията претърси домовете и офисите на предполагаеми поддържници на обвинени във военни престъпления лица и задържа четирима души в четвъртък (23 септември), съобщи говорителят на министерството на вътрешните работи Златко Мехун.
Той добави, че четиримата, смятани за близки помошници на беглеца генерал Анте Готовина, са били разпитани и освободени в петък следобед.
Заместник-началникът на полицията Яков Буквич идентифицира четиримата като Желко Дилбер, Анте Зони Максан, Зденко Ринчич и Желко Матозан.
Властите още не са решили дали да повдигнат обвинения срещу тях.
Главният прокурор на БиХ Маринко Юрчевич заяви в сряда (26 януари), че специалният прокурорски съвет по военните престъпления работи по няколко дела и най-вероятно ще повдигне първите официални обвинения до средата на февруари.
Юрчевич обясни, че делата са били прехвърлени от кантоналните съдилища.
Също в сряда експертната комисия на Република Сръбска за изпълнение на заключенията на комисията за Сребреница на областта проведе първото си заседание в Баня Лука.
Комисията ще представи констатациите си на босненското сръбско правителство до края на февруари.
Парламентът на БиХ гласува в сряда приемането на плосък данък добавена стойност от 17 %, слагайки край на едномесечните политически спорове.
Всяка от областите преди това имаше собствени данъчни правила.
Новият данък бе въведен като средство за контрол върху сивата икономика.
Сърбия назначи специален прокурор по военните престъпления и това дава възможност да бъдат съдени в страната тези, които са извършили престъпления по време на войните в бивша Югославия през 90-те години.
Сега, когато Сърбия има специален прокурор по военните престъпления, властите се надяват, че Трибуналът на ООН ще възложи някои от делата на сръбски съдилища.
Новият прокурор Владимир Вукчевич заяви, че всички заподозрени ще бъдат изправени пред съда независимо от поста, който са заемали в политическите, военните и полицейските структури.
Вукчевич, който по-рано бе заместник-областен прокурор в Белград, бе назначен на поста от сръбското правителство.
Министърът на правосъдието Владан Батич призна, че по всяка вероятност на местните съдилища няма да бъдат възлагани дела с голяма публичност, които ще продължат да бъдат водени от Трибунала.
Въпреки това, провеждането на процеси по военните престъпления в Сърбия е важна стъпка, според Батич, тъй като "много граждани нямат доверие на Трибунала".
Първите процеси са насрочени за септември.
Според Вукчевич най-важното дело ще бъде това относно предполагаемото убийство на около 200 хървати край фермата Овчара близо до Вуковар през ноември 1991 г.
Трибуналът обвини бившите офицери от югославската армия Веселин Шливанчанин, Миле Мръксич и Мирослав Радич за престъплението и тримата вече са подсъдими в Хага.
Сръбските власти казват, че държат истинските виновници зад решетките и са готови да ги съдят в страната.
Лицата, за които се смята, че са извършили престъпления срещу косовски албанци през 1999 г. също ще бъдат изправени пред съда, каза Батич.
Осен това, лидери на косовските албанци ще бъдат съдени, без да присъстват, за престъпления срещу косовските сърби.
Законът за военните престъпления дава също така възможност на прокурорите да повдигнат обвинения срещу лица, извършили престъпления спрямо сърби в Босна и Херцеговина и в Хърватия.
Законът позволява на свидетели и жертви да дават показания по видео връзка и цели подобряване на ефективността на съдебните действия, както и на сътрудничеството с Трибунала на ООН.
Като част от тези усилия министерството на вътрешните работи на Сърбия сформира специален отдел, отговарящ за залавянето на заподозрените военнопрестъпници.
Стотици хиляди граждани загинаха по време на югославските войни.
В ареста на Трибунала в Хага се намират вече бившият югославски президент Слободан Милошевич, бившият сръбски президент Милан Милутинович и бившият началник на ГЩ на армията Драголюб Ойданич.
Бившият вътрешен министър Влайко Стоилкович се самоуби пред сградата на парламента в Белград, за да не бъде екстрадиран в Хага.
Трибуналът счита, че бившият босненско сръбски военен лидер Ратко Младич се намира в Сърбия и настоява за неговия арест и екстрадиция.
Бившият началник на генералния щаб на югославската национална армия Момчило Перишич не се призна за виновен в петък (3 октомври) по обвинения, че не е успял да предотврати или накаже престъпления, извършени от негови подчинени по време на конфликта през 1992-1995 г.
Перишич е най-високопоставеният бивш офицер от ЮНА, който е съден от Трибунала за военни престъпления на ООН за престъпления, извършени по време на този конфликт.
Твърди се, че той е допуснал убийства и преследване, както и нападения над цивилни лица в Хърватия и Босна.
В други новини от петък се съобщава, че полицията в Босна и Херцеговина (БиХ) е арестувала бившия босненски военен командир Насер Орич, който е бил оправдан от Трибунала на ООН през юли.
Той и местният бизнесмен Дамир Фазлич са били задържани в Сараево по подозрения в рекет.
Фазлич е бил разпитван преди във връзка с убийството на бившия сръбски премиер Зоран Джинджич.
Зам.-началникът на ГЩ на българската армия генерал-лейтенант Златан Стойков пристигна в БиХ в петък (25 април), за да посети трета гвардейска рота на СФОР в лагера Бутмир, която включва 142 български войници.
Служещите в Бутмир българи ще бъдат назначени на професионални военни длъжности в българската армия от 1 юни.
София участва с контингент в международната мисия в Афганистан и планира да изпрати военно подразделение в Ирак следващия месец.
Албанските въоръжени сили (АВС) проведоха голям военен парад във вторник (4 декември), за да отбележат своята 95-годишнина.
Президентът Бамир Топи поздрави АВС и им благодари за тяхната служба в интерес на обществото.
Той изрази също така надежда, че Албания ще получи покана за членство в НАТО през април.
Босненската сръбска телевизия РТРС излъчи в сряда (22 юли) видеоматериал, за който се твърди, че доказва извършването на престъпления от босненските мюсюлмански сили срещу сръбски военнопленници през 1994 г.
На видеоматериала се вижда генерал Атиф Дудакович, който дава заповед на войниците си да разстрелят двама пленени войници.
Преди три години Република Сръбска обвини Дудакович във военни престъпления, но до момента прокуратурата не е информирала дали е провела разследване.
Международна заповед за арест ще бъде издадена за бившия член на армията на Република сръбска (РС) Момир Савич, потвърди Съдът на БиХ в събота (22 май).
През 2009 г. Савич бе признат за виновен в престъпления срещу човечеството, извършени срещу босненци във Вишеград по време на войната през 1992-1995 г.
Според съобщения на местната преса Савич е избягал на 18 май, един ден след като апелативната камара на съда е намалила присъдата му от 18 на 17 години затвор.
Министърът на отбраната Костас Папакостас съобщи в събота (9 октомври), че страната ще отмени годишните военни маневри, за да улесни продължаващите преговори за обединение на разделения остров.
Това е третата поредна година, в която Кипър отменя ученията, откакто започнаха преговорите за обединение на гръцките и труски общности през септември 2008 г.
Ученията трябваше да се проведат от 19 до 23 октомври.
Папакостас призова Турция да отмени ученията, в които трябваше да участват и кипърските турци.
Според съобщения в местните медии от петък (6 март) Турция и Ирак смятат да подпишат споразумение за предоставяне на турска помощ за възстановяването на иракските въоръжени сили, по-специално в областта на обучението и логистиката.
По време на среща в сряда заместник-началникът на ГЩ на турската армия, генерал Хасан Игсъз и иракският министър на отбраната, генерал Абдел Кадер Ясим, са подписали споразумение, насочено към укрепване както на военните връзки, така и на политическите отношения.
Игсъз и Ясим са разисквали също така борбата срещу терористичната Кюрдска работническа партия в Северен Ирак.
По-късно тази седмица в Турция започва международно военно учение, което ще продължи две седмици и половина, се казва в изявление от петък на турския генерален щаб.
В него ще участват въоръжени сили от Турция, Съединените щати, Белгия, Холандия и Великобритания.
Маневрите ще се проведат в Егейско и Средиземно море.
Споразумение с България ще позволи на Съединените щати да използват няколко военни бази в балканската страна за учебни цели, като първите американски военнослужещи се очакват през 2007 г.
Войници от Българската армия участват във военно учение по антитерористични действия на тренировъчния полигон в Ново село близо до Сливен, на около 300 км източно от София.
По силата на новото споразумение тази база ще се използва и от американските въоръжени сили.
Очаква се този месец официално да бъде подписано споразумение за сътрудничество в областта на отбраната, което ще позволи на Съединените щати да използват военни бази в България за учебни цели.
Споразумението, сключено към края на март, е част от промяната в стратегията на САЩ, която предвижда по-малки бази от създадените по време на Студената война, както и по-мобилни, гъвкави и експедитивни сили, които да са по-добре подготвени за отговор на асиметричните заплахи на 21-и век.
"В обектите ще бъде разположена част с размера на бригада от около 2000-3000 американски войници на ротационен принцип", каза посланикът на САЩ в България Джон Байърли.
Той добави, че броят на войниците в базите може да достигне 5000.
Очаква се първите американски войници да пристигнат в България през 2007 и 2008 г.
Очаква се държавният секретар на САЩ Кондолиза Райс да подпише споразумението към края на април, когато ще присъства на неофициална среща на външните министри от НАТО в София.
След това то трябва да бъде ратифицирано от българския парламент.
Споразумението е за първоначален период от десет години, но всяка от страните има възможност да го прекрати с едногодишно предизвестие.
Съоръженията, които ще използват въоръжените сили на САЩ, са военната база в Ново село близо до Сливен на изток, военновъздушните бази в Безмер край Ямбол на югоизток и Граф Игнатиево край Пловдив на юг, както и склад близо до черноморското пристанище Бургас.
"Това са и ще продължат да бъдат български бази под български флаг и под българско командване", пише на уеб сайта на посолството на САЩ.
Българските военни бази ще бъдат използвани от американските въоръжени сили за учебни цели.
Любомир Иванов, българският посланик в НАТО, който бе и главен преговарящ на страната, каза, че споразумението "ще направи България, Съединените щати, Европа, региона и света като цяло малко по-сигурни".
Той добави, че споразумението ще спомогне за развитието на въоръжените сили на България, като им даде възможност да се обучават и да работят заедно с едни от най-добре оборудваните и обучени въоръжени сили в света.
Българската икономика също ще спечели от споразумението, тъй като се очаква то да създаде нови работни места в районите около базите и да донесе чужди инвестиции за десетки милиони долари, включително за ремонт на пътищата, железопътните терминали и други инфраструктурни обекти.
Байърли каза, че винаги, когато е възможно, ще се използват български изпълнители и подизпълнители.
Твърди се, че българо-американските съвместни военни учения, проведени през последните години в Ново село, са донесли на България инвестиции от общо над 3 млн. долара.
През последните 13 години Съединените щати са предоставили програми в областта на сигурността за над 100 млн. долара, включително програми за образование и обучение на военнослужещи, за финансиране на чуждестранни въоръжени сили и за хуманитарна помощ.
"Всичко, построено в базите, независимо от инвестициите, става българска собственост", каза в свое изявление българското правителство.
Двама кюрдски бойци, членове на незаконната сепаратистка Кюрдска работническа партия (ПКК), бяха убити в стълкновения с турските сили за сигурност в източната провинция Тунджели, съобщиха местните власти в неделя (21 август).
Сражението е станало близо до село Бозагакарадербент.
Миналата седмица белгийските власти забраниха по молба на Турция планираната пресконференция в Брюксел на лидера на ПКК Зубеир Айдар, който трябваше да обяви едномесечно прекратяване на огъня в Турция.
Ново проучване на общественото мнение във Финландия сочи, че е налице скептицизъм по отношение на приемането на Турция в ЕС, съобщи брюкселското Интернет-издание "EU Observer".
Проучването, проведено за финландската телевизия МТВ3, е установило, че 47 % от финландците са против членството на Турция в ЕС, 36 % го подкрепят, а 18 % нямат мнение.
По план присъединителните преговори с Анкара трябва да започнат на 3 октомври.
Процесът срещу бившия хърватски служител на военната полиция Крешо Лучич, който е обвинен във военни престъпления срещу босненски цивилни граждани, започна в Съда на БиХ в сряда (14 февруари).
Лучич, бивш командир на военната полиция към хърватския Съвет за отбрана в Крешево, е обвинен в задържане и изтезаване на босненски цивилни граждани в Крешево, Киселяк, Бушовац и Витез.
Първите свидетели трябва да дадат показания следващата седмица.
Според съобщения в местните медии военни части са убили двама членове на терористичната Кюрдска работническа партия (ПКК) в четвъртък (31 юли) в източната провинция Тунджели.
Съобщава се, че по време на друг инцидент в четвъртък при засада на ПКК един войник е бил убит, а други двама са били ранени в централния град Сивас.
ПКК е обявена за терористична организация от повечето членки на международната общност, включително от САЩ и ЕС.
Процесът, смятан от мнозина за изпитание на способността на хърватската съдебна система да се справи с делата за военни престъпления, приключи в понеделник с осъждането на бивш армейски генерал и още двама души.
Най-важният досега процес за военни престъпления в Хърватска приключи в понеделник (24 март) с присъди за затвор за бившия армейски генерал Мирко Норац и още двама души, обвинени в организирането и извършването на екзекуцията на 50 сръбски цивилни в град Госпич по време на хърватската война за независимост през октомври 1991 г.
Норац, който до този момент е с най-висок чин сред хърватските офицери, съдени на местна почва за военни престъпления, получи 12 години затвор.
Той бе подведен под отговорност по обвинения, че е поръчал арестите и убийствата в Госпич и че лично е застрелял една жена.
Съдът взе под внимание като смекчаващи вината обстоятелства младостта на Норац по време на престъпленията и фактът, че те са извършени в разгара на жестоки сражения.
Главният заподозрян по делото, Тихомир Орешкович, беше осъден на 15 години затвор.
Въпреки че е бил подчинен на Норац, повечето свидетели го посочиха като фактическия командир по време на събитията в Госпич, който се намира на по-малко от 150 км югозападно от Загреб.
Третият подсъдим Степан Грандич получи 10 години, а четвъртият - Ивица Розич - беше оправдан.
Петият ответник също бе признат за невинен в началото на годината поради липса на доказателства.
В началото на процеса, преди повече от година, всички подсъдими пледираха невинни, като твърдяха, че не са участвали в безцеремонните екзекуции край Госпич и само са защитавали града от сръбските атаки.
В хода на делото бяха изслушани показанията на около 150 свидетели.
Когато процесът в Окръжния съд в Риека приключи, председателката на съда Ика Шарич заяви, че пред правосъдието трябва да бъдат изправени повече виновни и че това е "работа на следствието, а не на съда".
Обвинените можеха да получат максимална присъда от 20 години.
Разяснявайки присъдата, Шарич обрисува картината на терор и кръвопролития в Госпич.
Според нея фактът, че убийствата са укривани толкова години, се дължи на заговора за запазването им в тайна.
Адвокатът на Орешкович Желко Олуич нарече присъдата сурова и заяви, че ще я обжалва пред Върховния съд.
Той заяви още, че делото е трябвало да се гледа в Госпич.
"Изненадани сме от решението на съда, но се надяваме да докажем, че Тихомир Орешкович не е извършил деянията, за които бе осъден", допълни адвокатът.
В понеделник около 150 ветерани от войната в Хърватска се събраха пред съда, за да чуят присъдата.
Арестът на Норац преди две години предизвика демонстрацията на 100 000 души.
Трибуналът на ООН възнамеряваше да съди генерала в оставка, но в крайна сметка реши да предаде делото на хърватския съд.
Мнозина считаха процеса за изпитание на способността на хърватската съдебна система да се справи сама с делата за военни престъпления.
Открити са доказателства, че армията на Република Сръбска (РС) е шпионирала НАТО и мюсюлманско-хърватската общност, нарушавайки Дейтънските споразумения, съобщи говорител на върховния представител Пади Ашдаун в събота (29 март).
Джулиан Брайтуайт заяви, че военни от РС са "уличени в извършването на шпионски дейности срещу други институции в Босна и Херцеговина и международната общност".
Материалите, доказващи незаконното наблюдение, са били случайно открити по време на внезапни проверки на СФОР в трите разузнавателни структури.
В докладите от следствието се предполага, че РС може да е водила шпионска дейност и в съседна Хърватска.
Това наложи провеждането на извънредна среща в събота между премиера на БиХ Аднан Терзич и посланика на Хърватска в БиХ Йосип Върбошич.
Полицията арестува в сряда (11 юни) Стоян Жуплянин, един от четиримата оставащи на свобода обвиняеми от Трибунала на ООН за военни престъпления в Хага, в апартамент край Белград.
Бруно Векарич, говорител на специалната прокуратура за военни престъпления на Сърбия, каза, че полицията и агенти на силите за сигурност са участвали в операцията, проведена около 12,30 ч. местно време.
Жуплянин ще се яви пред съдия-следовател в Белград, като екстрадирането му в Хага се очаква да стане до 72 часа.
Бившият началник на полицията на Република Сръбска в Босна и Херцеговина, Жуплянин, е обвинен в етническо прочистване срещу мюсюлмани и хървати по време на конфликта от 1992-1995 г.
Наблюдателите смятат арестуването му за важна стъпка в усилията на Сърбия да увери международната общност, че е готова да изпълни ангажиментите си към Хагския трибунал.
Бившият босненски сръбски премиер Гойко Кличкович бе признат за невинен в петък (5 ноември) по обвинения за престъпления срещу човечеството, извършени през 1992 г. в Босанска Крупа.
Двама бивши високопоставени босненски сърби - Младан Дрляца и Йован Остоич също бяха оправдани поради липса на доказателства.
Тримата бяха обвинени в участие в организирано прогонване и задържане на несръбски цивилни лица по време на конфликта пре 1992-1995 г.
Прокурорите заявиха, че ще обжалват оправдателната присъда.
КФОР обяви в сряда (2 март), че ще изпрати още 600 военнослужещи в Косово следващата седмица.
Контингентът - германска бронирана пехотна част - ще бъде разположен за шест седмици в рамките на учение по изпращане на подкрепления.
КФОР окачестви този ход като ясен сигнал за ангажимента на НАТО към опазването на мира и стабилността в Косово.
Министерството на вътрешните работи съобщи във вторник (29 май), че полицията е арестувала седем души, заподозрени в извършването на военни престъпления в хърватското село Ловаш край Вуковар.
Задържаните, бивши сръбски доброволци или членове на полувоенните формирования, са обвинени в изтезаване и убийства на много хърватски цивилни граждани през 1991 г.
Не се съобщават никакви други подробности.
В съобщения в местните медии се казва, че прокуратурата за военни престъпления е започнала разследване преди две години, като е работила съвместно с хърватските власти.
МНТБЮ обучава балкански експерти да разследват и водят дела за военни престъпления.
Нерма Йелачич, говорителка на регистъра и съставите на МНТБЮ, разговаря с кореспондент на SETimes за дейностите на Трибунала, насочени към подпомагане на практикуващите юристи на Балканите да водят дела за военни престъпления.
ППВП включва проучвателни сесии с практическа насоченост с използване на съдебните архиви на МНТБЮ и базите данни на Инструмента за търсене на съдебни прецеденти към Апелативната камара.
Създаден през 1993 г. непосредствено след войните на Балканите като част от усилията под ръководството на ООН за предаване на правосъдието на заподозрените в извършване на военни престъпления и нарушения на човешките права, Международния трибунал за бивша Югославия (МНТБЮ) е свидетел на еволюиращата си роля с наближаването на края на мандата на съда през 2012 г.
Създаването на Проекта за правосъдие при военни престъпления (ППВП) през юли 2010 г. измести центъра на вниманието върху осигуряването на достъп и прозрачност за това, как начинът, по който Трибуналът разглежда делата за военни престъпления, помага както на Балканите, така и на други региони в света да се изправят пред подобни предизвикателства.
Във втората част от интервюто на SETimes с говорителката на Регистъра и съставите на МНТБЮ, Нерма Йелачич, тя говори за подготовката на балканските съдилища да разглеждат дела за военни престъпления, проблемите на прилагането и въздействието като глобален ресурс за разследване и съдебно преследване на случаите на военни престъпления.
Първата част от интервюто можете да намерите тук.
Смятате ли, че местните съдилища в бивша Югославия са готови да разглеждат ефективно дела за военни престъпления?
Нерма Йелачич: Стратегията за приключване на работата на Трибунала, приета през 2003 г., която изисква Трибуналът да ускори производствата, бе важен катализатор за укрепване на капацитета на местните юрисдикции.
Той ги пришпори не само да поемат някои от делата на Трибунала, но също и да водят собствени дела за военни престъпления.
Оттогава досега са приложени многобройни механизми за подпомагане на местните съдилища в укрепване на капацитета им за работа по дела за военни престъпления.
Последните от тях се прилагаха като част от Проекта за правосъдие при военни престъпления (ППВП), който продължи от юли 2010 г. до октомври 2011 г.
Единствената цел бе да се улесни прехвърлянето на знания и материали от МНТБЮ на практикуващите юристи в региона.
Трибуналът обучи 152-ма души в 32 сесии, проведени в шест юрисдикции на бивша Югославия.
Как предавате своя опит на балканските съдилища?
Как ги подготвяте за воденето на дела за военни престъпления?
Йелачич: Трибуналът още през първите си години бе много активен в подпомагането на местните съдебни системи при разглеждането на дела за военни престъпления.
От 1999 г. Програмата за разгласа на Трибунала играе централна роля за създаването на условия за изграждане на капацитет в местните съдебни системи чрез провеждане на семинари за местните правни професионалисти и организирането на многобройни посещения в Хага.
Това доби нарастваща важност и сега има основно значение за наследството му.
В рамките на ППВП в региона и в Трибунала се проведоха многобройни семинари за обучение и срещи между колеги, което създаде възможност за обмяна на опит, знания а също и за засилване на връзките и сътрудничеството между правните професионалисти.
Въпреки че проектът приключва през 2012 г., юридическият персонал ще продължи срещите си с колеги и да им предлага помощ по възложените им дела.
В кои области местните правни експерти се нуждаеха от най-много обучение и подготовка?
Йелачич: Темите, обхванати в рамките на ППВП, включват проучвателни сесии с практическа насоченост с използване на съдебните архиви на МНТБЮ и базите данни на Инструмента за търсене на съдебни прецеденти към Апелативната камара, както и специфични указания за помощ при ефективното подаване на искания за правна помощ или за промяна на защитни мерки по Правилника за процедури и доказателства на Трибунала.
Този проект бе предшестван от деветмесечна оценка на потребностите, извършена при внимателна консултация с практикуващи юристи от целия регион.
[Това] кулминира в публикуването през септември 2009 г. на окончателен доклад, който очертава области от националните правни системи, в които би била полезна помощ при работата с увеличаващия се брой дела за военни престъпления.
Друга цел на ППВП бе да улеснява обмяната на опит и знания между висшия персонал на МНТБЮ и местните съдии, прокурори, адвокати и осигуряващите защита на свидетелите чрез срещи между колеги.
По време на тези дискусии практикуващите обмениха възгледи по различни теми, свързани с разглеждане на доказателствата и воденето на делата за военни престъпления, от процедурните въпроси до международното наказателно и хуманитарно право.
Кои бяха основните трудности, свързани с военните престъпления, за съдиите, прокурорите и адвокатите в региона?
Йелачич: Един от проблемите бе достъпът да материали на МНТБЮ.
ППВП реагира с изготвянето на копия на повече от 60 000 страници от протоколи на МНТБЮ на босненски, хърватски и сръбски (БХС) и предложи инструменти за търсене на своя уебсайт, като например Инструмента за търсене на съдебни прецеденти към Апелативната камара.
Друг проблем бе липсата на помощен персонал в местните институции, занимаващи се с дела за военни престъпления.
Проектът финансира назначаването на над 30 помощни кадри в правни институции в Сърбия, Хърватия и БиХ.
Тези млади професионалисти бяха с различни квалификации, включващи право, политология и комуникации.
Назначенията им предоставиха на институциите силно необходимата допълнителна помощ и дадоха възможност на професионалистите да получат пряк опит в работата с дела за военни престъпления.
Друг проблем бе липсата на контакти между юрисдикциите.
Тези срещи между колеги създадоха лични връзки в региона и засилиха сътрудничеството и партньорството.
Полицията съобщи в събота (22 октомври), че е арестувала хърватски гражданин, заподозрян в извършването на военни престъпления срещу цивилни лица в периода от 1991 до 1995 г.
Шейсетгодишният мъж, чието име и етническа принадлежност не бяха разкрити, е бил арестуван в петък в Пула.
Той е обвинен в извършването на военни престъпления срещу цивилното население в Карловац като член на "вражески военни части".
Главният прокурор на ООН Карла дел Понте заяви в понеделник (4 октомври), че очаква Сърбия да арестува Ратко Младич и други лица, обвинени във военни престъпления, в рамките на следващите дни и седмици.
В изявление пред репортери след среща с премиера Воислав Кощуница тя подчерта, че Младич все още се укрива в Сърбия и че нито един от официалните представители, с които тя се е срещнала, не е успял да докаже противното.
Дел Понте допълни, че е получила уверенията на Кощуница, че Сърбия ще сътрудничи пълноценно с Трибунала на ООН.
Прокурорът предстои да докладва пред СС на ООН през ноември.
Тя даде сигнал, че ще очаква доказателства за сътрудничеството на Сърбия към този момент.
Прокурори за военни престъпления съобщиха в събота (13 март), че разследват 26 души, заподозрени в извършване на военни престъпления срещу албанци в Косово през 1999 г.
Още девет души бяха арестувани в Сърбия в петък заради тези военни престъпления и по-специално заради ограбване и убийство на повече от 200 албанци през май 1999 г. в селата близо до Печ в Западно Косово.
Двайсет и шестимата са заподозрени в убийството на 41 души в едно село на 14 май 1999 г.
Всички заподозрени са или членове на сръбската паравоенна част, наречена "Чакали", или полицейски служители от резерва.
Депутатът от парламента Бранимир Главаш и още трима обвиняеми във военни престъпления са започнали гладна стачка в понеделник (7 май), според Окръжния съд в Осиек.
Четиримата, обвинени в извършване на престъпления срещу сръбски цивилни в Осиек през 1991 г., са в затвора от средата на април.
Главаш обяви гладна стачка, докато бе в ареста миналата есен, и отпадна до такава степен, че съдът го освободи след месец.
Боснески сърбин, признат за виновен във военни престъпления, бе осъден на 28 години затвор, съобщи специалният съд за военни престъпления в Сараево в сряда (28 ноември).
Ядранко Палия, на 46 г., е застрелял и убил петима цивилни граждани, заловени край гр.Сански Мост през май 1992 г.
Освен това той и други членове на милициите са се опитали да екзекутират 14 пленници, като са им заповядали да скочат от един мост и са открили огън срещу тях.
Никой не е загинал при този инцидент.
Палия, който е осъден и за изнасилване на пленничка с насочен към нея пистолет, е служил като военен полицай в босненската сръбска армия от 1993 до 1995 г.
Командващият СФОР генерал-лейтенант Уилям Уорд е отправил призив към властите в БиХ да привършат военните реформи в уговорените срокове.
Според съобщение от неделя (4 май) на радиостанция ПБС (Public Broadcasting Service) в БиХ Уорд е изпратил писмо миналата седмица до висшето ръководство на страната както на централно, така и на областно ниво, в което е настоял да бъдат положени усилия за създаване на единна рамия на БиХ.
Той е поискал властите да представят своите предложения и планове на командването на СФОР до 5 юни.
Изявлението на началника на генералния щаб на армията генерал Хилми Йозкьок, подкрепящо разполагането на американски военни части в Турция, ще помогне при повторното гласуване на това решение.
Първоначалната резолюция на правителството не получи в събота одобрението на парламента.
Турският премиер Абдула Гюл приветства изявлението на началника на генералния щаб на армията генерал Хилми Йозкьок в подкрепа на правителственото решение да бъде разрешено разполагането на повече от 60 000 американски военнослужещи в Турция при евентуална война срещу Ирак.
"Позицията на турските въоръжени сили съвпада с тази на правителството и е отразена в резолюцията, изпратена в парламента", заяви Йозкьок в сряда (5 март).
"Войната ще бъде кратка, ако се открие втори фронт на север".
Той добави, че със или без участието на Турция, страната ще бъде засегната от войната.
"Ако ние не участваме, ще претърпим същите щети, но няма да можем да получим компенсация за загубите и няма да имаме думата след това", заяви генералът.
САЩ предложиха пакет икономическа помощ от почти 30 млрд долара.
В събота парламентът не одобри резолюцията.
От всички 550 депутата, 264 гласуваха "за", а 250 "против".
19 от членовете на парламента се въздържаха, а 17 отсъстваха.
Само три гласа не достигнаха за приемането на решението с просто мнозинство.
Гласуването в парламента се проведе ден след съвещанието на Съвета за национална сигурност на Турция (СНС).
На въпроса защо СНС не изясни позицията си след съвещанието, Йозкьок отговори, че това би означавало оказване на натиск върху парламента, което не би било демократично и в съответствие с конституцията.
"Това е добро изявление", заяви Гюл, коментирайки думите на Йозкьок от столицата на Катар Доха, където участваше в среща на Организацията на ислямската конференция.
Подкрепата от страна на турските военни дойде точно когато правителството на Гюл планира да изпрати отново резолюцията в парламента.
Междувременно, някои от депутатите, които първоначално се противопоставиха на решението на правителството, са показали ясно, че сега ще гласуват "за".
Депутатът от Партията на справедливостта и развитието (ПСР) Вахит Ердем съобщи, че някои от неговите колеги са заявили още преди изявлението на Йозкьок, че ще променят становището си.
При завръщането си в Анкара, Гюл заяви, че управляващата партия и правителството "разглеждат въпроса за повторното гласуване и през следващите дни ние всички ще видим какво ще се случи".
Наблюдатели смятат, че управляващата партия няма да изпрати нова резолюция в парламента преди неделните повторни избори в Сиирт.
Лидерът на ПСР Реджеп Тайип Ердоган ще се кандидатира за място в парламента, което ще му открие пътя към премиерския пост.
Реч на Ердоган за военния преврат от 1980 г.
Министър-председателят Реджеп Тайип Ердоган предизвика нов спор по време на реч пред парламентарната група на неговата управляваща Партия на справедливостта и развитието (ПСР), произнесена във вторник (20 юли).
Той припомни емоционално за жертвите на военния преврат от 1980 г., намеквайки, че референдума през септември за конституционните промени фактически ще даде възможност да бъдат уредени старите сметки.
Един от членовете в пакета от промени ще дава възможност за съдебно преследване на организаторите на преврата.
След тези забележки опозиционните партии обвиниха Ердоган в опит да бъдат използвани жертвите на преврата от 1980 г.
Най-големите опозиционни партии - Републиканската народна партия, Партията на националистическото действие и прокюрдската Партия на демокрацията и мира - обвиниха Ердоган в опортюнизъм, с което предизвикаха остри реакции от страна на висши представители на ПСР.
Турският президент Абдула Гюл се срещна в сряда в Кайро с египетския си колега Хосни Мубарак.
Двамата обсъдиха международните усилия да бъдат върнати израелските и палестинските представители обратно на масата за преговори.
Сили на НАТО раниха заподозрян във военни престъпления босненски сърбин по време на престрелка във вторник (19 октомври), след като той е оказал съпротива срещу арестуването си и е открил огън по представителите на Алианса, се казва в съобщение на СФОР.
Босненско-сръбската информационна агениция SRNA идентифицира лицето като 40-годишния Неджо Самарджич.
За него се твърди, че е бил член на босненско-сръбското военновременно ръководство в град Фоча.
Босненско-сръбските сили бяха печално известни с масовите си убийства, изнасилвания и прогонване на мюсюлмани.
По време на срещата на Северноатлантическия съвет в Брюксел в петък (23 април) посланиците на страните-членки на НАТО похвалиха военните реформи в Македония.
Министърът на отбраната Владо Бучковски присъства на срещата заедно с външният министър Илинка Митрева.
Бучковски каза, че правителството е получило "комплименти" за изпълнението на военните реформи и добави, че НАТО са обещали да подкрепят тяхното продължаване.
Той отбеляза, че също са били посочени слабостите, включително в съдебната система.
ЕС, Великобритания и САЩ излязоха с отделни заявления в неделя (10 октомври), в които се дава висока оценка на сръбските власти във връзка с прехвърлянето на бившия босненско-сръбски офицер Любиша Бeара към Трибунала на ООН за военни престъпления в Хага.
Те подчертаха, че други обвинени трябва да последват неговия пример.
Беара, обвинен а престъпления и геноцид в Сребреница през 1995 г., бе предаден на Трибунала в събота.
Очаква се той да се изправи пред съда тази седмица.
Все още обаче не е ясно дали той е бил задържан или сам се е предал.
Говорителката на Трибунала Флорънс Хартман заявява, че Беара е бил арестуван от сръбската полиция, но не е оказал съпротива.
Един войник загина, а други осем бяха ранени, когато граната експлодира по време на обучение във военно поделение в южната провинция Хатай във вторник (24 март).
Армията разследва причините за инцидента.
Съд в Истанбул предяви обвинения в събота (27 септември) срещу шестима души за връзки с националистическата организация "Ергенекон".
Полицията прехвърли известния журналист Тункай Озкан, пламенен поддръжник на управляващата Партия на справедливостта и развитието (ПСР) в затвор в Истанбул, заедно с петима други заподозрени.
Властите арестуваха и шестимата заподозрени във вторник.
Смята се, че те принадлежат към организацията "Ергенекон", обвинявана от правителството в заговор за държавен преврат.
Военните потвърдиха в петък (26 септември), че турски военни самолети са атакували обекти на Кюрдската работническа партия (ПКК) в Северен Ирак в четвъртък.
Според членове на ПКК бомбардировките са продължили почти два часа.
Един човек е бил ранен, а една къща - разрушена.
Министерството на отбраната съобщи в петък (6 ноември), че ще отмени задължителната военна служба във военноморските и военновъздушни сили през 2012 г. в усилието си да ограничи разходите во отбраната.
Министърът на отбраната Евангелос Венизелос заяви, че през преходния период, тези две части на въоръжените сили ще се стремят да мобилизират хора със специални умения, включително лекари и химически инженери.
Военната служба в Гърция е задължителна за всички мъже между 18 и 45 години.
Министерството на отбраната издаде заповед в четвъртък (1 май), задължаваща военнослужещите да съобщават всякаква информация за издирваните от Трибунала на ООН за военни престъпления.
Заповедта се отнася за целия професионален персонал на армията, както военен, така и цивилен.
От военното министерство заявиха, че неспазването на заповедта ще се счита за нарушение на военната дисциплина и ще се наказва със сериозни санкции.
Документът съдържа процедури по залавяне и задържане на заподозрените във военни престъпления.
Основната му цел е подобряване на сътрудничеството на страната с Трибунала в Хага.
В четвъртък (30 септември) прокуратурата повдигна обвинения срещу бивш офицер от босненската мюсюлманска армия за военни престъпления, извършени по време на конфликта от 1992-1995 г.
Според нея Есо Мацич е взел участие в изтезаването и убийствата на сръбски цивилни и военнопленници през 1992 и 1993 г. в община Конич.
В сряда (12 април) президентът Георги Първанов назначи генерал-лейтенант Златан Стойков за нов началник на Генералния щаб на Българската армия.
Стойков, който в момента е командващ на сухопътните войски на България, ще наследи на този пост генерал Никола Колев, чийто мандат изтича на 31 май.
Колев бе поканен да се присъедини към екипа на президентските съветници след края на мандата му.
Също в сряда парламентът прие декларация, осъждаща "бруталното" и "хулиганско" поведение на Волен Сидеров, лидер на ултранационалистическата опозиционна коалиция "Атака", и съпартиеца му Павел Чернев.
Двамата са участвали през уикенда в пътен инцидент, довел до свада.
Албанската армия прие отбранителна доктрина, отказвайки се от нападателните военни способности, заяви говорител в понеделник (29 ноември).
Коментарите му дойдоха след военен парад в Тирана, с който се отбеляза 60-та годишнина от освобождението на Албания от нацистка окупация.
Ескадрила стари изтребители МИГ прелетяха над главите на приъстващите в рамките на това, което бе определено като последна мисия, преди да бъдат изведени от експлоатация.
В речта си по повод годишнината премиерът Фатос Нано каза, че въоръжените сили на страната са по-близко от всякога до НАТО.
Albanian Daily News съобщи, че Австрия е потвърдила подкрепата си за интеграционните усилия на Албания в ЕС.
Заявлението в подкрепа на Тирана бе направено по време на среща между Нано и австрийския канцлер Волфганг Шусел в рамките на срещата на върха на Централно-европейската инициатива миналата седмица.
Военното министерство на Република Сръбска се очаква да предостави резулатите от разследване на неотдавнашни инциденти с участието на новобранци в щаба на НАТО в БиХ до сряда ( 20 април), каза най-висшият военен от НАТО в страната американският генерал Стивън Шук.
Той разговаря с репортери в понеделник след среща с Върховния представител на международната общност Пади Ашдаун и военният министър на БиХ Никола Радованович.
Международната общност иска да разбере кой е отговорен за непристойното поведение на новобранците по време на полагането на клетва в края на седмицата.
Според Шук церемонията трябва да се повтори поради нарушенията на законите на БиХ.
Военният архив е предоставил през 2006 г. на Трибунала на ООН за военни престъпления достъп до 8 445 документа - общо 44 000 страници, според полковник Драган Кръсманович, началник на сръбското ведомство.
В изявление от петък (2 февруари) той заяви, че достъпът е част от задълженията на Белград за пълно сътрудничество с Трибунала.
Освен това, добави той, военният архив е предоставил на Агенцията за военно разузнаване и на местните съдилища достъп до повече от 1 000 документа.
Мисията на ОССЕ в Сърбия и сръбската прокуратура за военни престъпления организираха в понеделник в Белград среща на прокурорите по военни престъпления от Босна и Херцеговина, Хърватия и Сърбия.
Проявата имаше за цел да разшири регионалното сътрудничество.
Членове на Държавната агенция за разследване и охрана арестуваха роден в Хърватия сърбин, който е обвинен в престъпления срещу човечеството.
Ядранко Палич, на 37 г., бе задържан в четвъртък (26 октомври) в Бръчко, където живее от 1996 г. с босненско гражданство.
Според репортажи в местните медии Палич е бил задържан по искане на прокурори от БиХ, които са действали на основание на международна заповед за арест, издадена от Хърватия.
Според съобщенията той е обвинен във военни престъпления, извършени в Пакрац, Хърватия, през 1991 г., докато е служил във военната полиция на Република Сръбска Краина.
Четирима души бяха ранени в понеделник (30 януари) при бомбена експлозия в Асоциацията за турско-американска дружба в Адана, Южна Турция.
Адана се намира близо до базата "Инджирлик", която се използва от армията на САЩ за логистично осигуряване на операциите в Ирак и Афганистан.
Нито една групировка или организация не е поела отговорност за експлозията.
Босненският хърватин Ивица Раич бе арестуван в събота, осем години след като Хагският трибунал го обвини за военни престъпления, извършени в Босна и Херцеговина.
В събота (5 април) в Загреб бе арестуван босненския хърватин Ивица Раич, почти осем години след като бе обвинен от Трибунала на ООН за престъпления, извършени по време на войната в Босна и Херцеговина (БиХ) през 1992-1995 г.
Ако бъде екстрадиран в Хага, той ще бъде последният от 18-те обвиняеми босненски хървати, изправени пред съда.
Раич се смята за отговорен за убийството на поне 16 мюсюлмански граждани по време на нападението над село Ступни Дол в централна БиХ на 23 октомври 1993 г.
По това време Раич, известен също и под името Виктор Андрич, е бил командир на оперативна група на Хърватския съвет за отбрана (ХСО), и като такъв е дал заповед за атаката.
Оцелелите повече от 200 души са били насилствено изгонени от селото, а домовете им - почти напълно унищожени.
Хърватският министър на вътрешните работи съобщи за ареста в неделя, като посочи, че е извършен "на основание международната заповед за арест, издадена от Трибунала на ООН за военни престъпления в Хага".
Краткото изявление добавя, че Раич не е оказал съпротива при арестуването си и е бил отведен в следственото отделение на Загребския общински съд.
Адвокатът на Раич, Желко Олуич, заяви че съдията-следовател е наредил тримесечното задържане на неговия клиент, в съответствие с клаузите в закона за сътрудничество на Хърватска с Хагския трибунал.
Той е обяснил също, че Раич ще бъде екстрадиран в Хага преди да измине периода за неговото задържане.
Според Асошиейтед прес, съдът очаква процедурата по прехвърлянето да започне възможно най-скоро.
"В момента не знам дали защитата ще се съгласи с неговото предаване или ще трябва да проведем съдебната битка тук, в Хърватска", каза Олуич.
Адвокатът заяви, че не е запознат с подробностите, но смята че неговият клиент е "обвинен от трибунала в Хага за престъпления, извършени в Ступни Дол".
Той е посочил също, че ще обжалва решението на съдията пред Загребския общински съд.
Асошиейтед прес цитира жена, оцеляла след нападението на Ступни Дол, която през 1996 г. е разказала пред Трибунала на ООН за преживения ужас, наблюдавайки как войниците на ХСО убиват нейният душевноболен съпруг и отвеждат дъщеря й.
Според адвоката му, Раич е отхвърлил всички обвинения срещу него по време на началното следствие, и е подчертал, че се гордее с всичките си действия като член на ХСО.
Потвърждавайки арестуването на Раич, говорителката на Трибунала на ООН Флоранс Хартман заяви, че не знае кога той ще бъде екстрадиран, тъй като "всичко зависи от бързината на действията на местните власти в Хърватска, но обикновено този процес не трае твърде дълго".
Приветствайки новината за задържането на Раич, ръководителят на мюсюлманската комисия за изчезнали лица, Амор Масович, каза че то е знак за по-голямата решимост на Хърватска да разреши въпроса за военните престъпления.
НTEЛИБРЕТИ, Италия - Хърватия и Румъния участват в съвместно учение на НАТО и Русия по управление на последици, което ще завърши в четвъртък (26 октомври) в италианския град Монтелибрети.
В антитерористичното учение участват 250 спасителя от няколко страни от НАТО и Европа, като целта му е да се подобри координацията на действията при извънредни ситуации, свързани с радиоактивни вещества.
Междувременно Многонационалната оперативна група "Юг" на КФОР започна във вторник петдневно военно обучение, което обхваща районите на Призрен, Драгаш, Сува Река, Ораховац и Малишево.
Не се съобщават повече подробности.
Прокурорите предявиха обвинения в петък (27 май) срещу бивши босненски сръбски войник за военни престъпления срещу бошняци, извършени по време на конфликта през 1992-1995 г.
Според обвинителния акт Милан Маркович е участвал в изтезаването на няколко босненски военнопленници в община Соколац от юни 1992 до март 1993 г.
В други новини от петък се съобщава, че полицията е арестувала трима души, заподозрени във военни престъпления срещу сърби по време на конфликта.
Предполага се, че Расим Лисанчич, Сеад Мензил и Фикрет Планинчич са участвали в убийството на 16 сърби в село Сердаре през 1992 г.
Сред жертвите е имало две деца.
Полицейските сили в Косово и КФОР оповестиха във вторник (28 октомври) арестуването на петима етнически албанци, обвинени в извършване на военни престъпления.
Те са обвинени в незаконно задържане и убийство на четирима други етнически албанци и в измъчването на пета жертва, която е оцеляла.
И петимата заподозрени са били нископоставени членове на вече разпуснатата Армия за освобождение на Косово (АОК) от град Качаник.
Предполага се, че те са извършили убийства, за да отмъстят във връзка с подозрения за сътрудничество със сръбските власти по време на конфликта от 1998-1999 г.
От армията съобщиха във вторник (29 април), че голям брой кюрдски бойци са били убити при въздушен удар в Северен Ирак миналата седмица, но точна цифра не бе съобщена.
Според военните 43 турски реактивни самолети са участвали във въздушните удари в петък и събота срещу позиции на терористичната Кюрдска работническа партия (ПКК) в районите Зап, Авашин и Хакурк.
Турските сили са разрушили повече от 100 бази на ПКК, за които се смята, че са били използвани за планиране на атентати.
Премиерът на БиХ Аднан Терзич и новият министър на отбраната Никола Радованович се срещнаха с представители на ЕС и НАТО в четвъртък (18 март), за да обсъдят бъдещото прехвърляне на военното командване в БиХ от НАТО на ЕС.
Официални лица от НАТО отново дадоха уверения, че алиансът ще остане в БиХ дори и след като СФОР предаде мандата си на силите на ЕС.
Председателят на Хелзинкския комитет за човешки права в Република Сръбска, Бранко Тодорович, заяви в четвъртък, че не вярва прокурорите на БиХ да имат готовност да се справят с дела, свързани с военни престъпления.
Той се позова на технически и административни проблеми.
Прокуратурата в Подгорица е повдигнала обвинения срещу висшия полицейски служител Сретен Гленджа, заподозрян в участие във военни престъпления преди 15 години.
Гленджа, който сега оглавява криминалния отдел на полицията в крайбрежния град Улчин, е служил като началник на отдела за сигурност в Улчин по това време.
Според местните медии че той е смятан за отговорен за арестуването и депортирането на осем мюсюлмански бегълци, които са били изпратени обратно в Република Сръбска през 1992 г.
Само един от осемте е останал жив; останалите са включени в списъците на изчезналите.
Върховният съд в Подгорица води подобни дела срещу други петима бивши високопоставени полицейски служители от Черна гора.
Петима пожарникари загинаха, след като бяха блокирани от раздухвания от ветровете пожар на остров Корнати, съобщиха властите в четвърък (30 август).
Всички загинали са били около двадесетгодишни и са били доброволци в местната противопожарна команда.
Други четиринадесет души са ранени, четирима от тях са в критично състояние.
В сряда друг пожарникар загина, докато се бореше с пламъците на друг остров.
Междувременно в Гърция хиляди хора излязоха на протест срещу, както те смятат, провала на правителството да се справи с катастрофалните пожари.
Почти 10 000 се присъединиха към мълчаливия протест на главния площад на Атина.
Пожарите в различни части на страната взеха 64 жертви и оставиха повече от 4 000 души без подслон.
Шест израелски войници и румънски военен офицер загинаха в понеделник (26 юли), след като израелски военен транспортен хеликоптер се разби в централната част на страната.
Министерството на отбраната съобщи, че СН-53 е паднал в планински район близо до град Зърнещ.
Хеликоптерът е участвал в съвместното румъно-израелско учение "Синьо небе 2010", което започна на 18 юли и по план трябва да завърши в четвъртък.
След катастрофата Израел реши да прекрати учението и да изпрати войниците си у дома.
Води се разследване, за да бъде установена причината за катастрофата.
Кипърските гърци и кипърските турци решиха в понеделник да отменят своите годишни военни учения, за да осигурят по-благоприятна среда за провеждащите се преки преговори за обединяване на острова между лидерите на двете общности.
Плановете за отделни военни учения на кипърските гръцки и кипърските турски части бяха отменени след проведените в понеделник (13 октомври) преговори между лидерите на двете общности.
Отделните ежегодни военни учения на кипърските гръцки и кипърските турски части бяха отменени в понеделник (13 октомври) след нов кръг на преговорите за обединяване на острова между лидерите на двете общности.
Президентът Деметрис Христофиас обяви отмяната на петдневното кипърско гръцко военно учение под названието "Никифор" по-малко от 24 часа преди предвиденото му начало във вторник.
Той каза, че ходът е продължение на по-раншно решение на правителството да поиска подкрепата на генералния секретар на ООН Бан Ки Мун за отлагане или отмяна на учението и да покани кипърските турци също да отменят своите редовни военни учения с кодово име "Таурус".
Премахването на тези редовни широкомащабни военни учения би "подобрило климата" и би повишило шансовете за успех на провеждащите се преговори за прекратяване на продължилото 34 години разделение на средиземноморския остров, заяви Христофиас пред Съвета на Европа миналия месец.
"Никифор", което включва наборници от Националната гвардия и хиляди запасняци, бе отменено между 2001 г. и 2004 г. като мярка за изграждане на доверие по време на провежданите тогава под егидата на ООН преговори за обединяване на острова.
Инициативата завърши с неуспех, тъй като кипърските гърци отхвърлиха с голямо мнозинство предложеното споразумение.
Военните учения бяха възобновени през 2005 г.
Говорителят на кипърското правителство Стефанос Стефану определи решението за отмяна на "Никифор" тази година като "жест на добра воля" от страна на кипърските гърци, добавяйки, че от кипърските турци зависи да решат дали да действат по същия начин.
"Военните учения не са част от текущия диалог... това не е действие на двете общности, ако щете", каза той за всекидневника "Сайпръс Мейл".
По-късно в понеделник говорителят на кипърските турци потвърди, че учението "Таурус", което обичайно се провежда малко след кипърското гръцко учение, също е било отменено.
Съобщението дойде няколко часа, след като Христофиас и Талят проведоха своята пета среща от 3 септември насам, когато бяха открити преките преговори за обединяване на острова.
Основна тема на дискусиите бяха подялбата на властта и управлението на бъдещата двузонална, двуобщностна федерална държава в Кипър - един от най-щекотливите въпроси в дневния ред.
Спазвайки взаимно съгласуваното медийно ембарго, Христофиас отказа да коментира резултатите от тричасовата среща, състояла се на изоставено летище в буферната зона на ООН, разделяща Никозия.
Още дискутираме.
"Това са преговори по много сериозни въпроси и те ще отнемат време, така че не можете да коментирате всяка дискусия, която се провежда ", каза той пред репортерите.
Александър Даунър, специалният пратеник на ООН за Кипър, който посредничи в преговорите, обаче заяви, че двамата лидери напредват.
Той все пак подчерта, че от тях не може да се очаква да достигнат прекалено бързо до споразумение по всички обсъждани въпроси.
"Неизбежно между двете страни има растящо разбирателство", каза пред репортери бившият австралийски външен министър.
Не можете да очаквате те изведнъж да се договорят за всичко в първия ден и всички проблеми да бъде решена след всичките тези години.
Това ще изисква много време и преговорите ще бъдат трудни ...
Но тук е налице политическата воля и политическата воля е много добра.
Даунър каза също, че сътрудниците на Христофиас и Талят ще се срещнат в четвъртък с експерти за по-нататъшни дискусии по въпроса за подялбата на властта, преди лидерите да се срещнат отново на 22 октомври.
В понеделник (16 март) започна следствие срещу трима пилоти от бившата Югославска народна армия, заподозрени във военни престъпления.
Зоран Славулица, Асим Панджич и Миодраг Атаначкович са разследвани във връзка с военните действия в Дубровник през 1991 г.
Черногорската прокуратура започна разследването въз основа на споразумение за сътрудничество от 2007 г. със своите хърватски колеги.
Междувременно във вторник се очаква Трибуналът за военни престъпления в Хага да се произнесе по обжалването, внесено от бившия президент на Република Сръбска Момчило Краишник.
Той беше осъден на 27 години затвор през 2006 г. за преследвания на несръбски цивилни граждани по време на конфликта в БиХ.
Съдът обаче го оправда по обвиненията в геноцид.
Членове на турския кабинет заявиха пред репортери във вторник (29 април), че отношенията между правителството и военните са нормални след краткото им обтягане по повод разделението между религията и държавата.
"По мое мнение всичко е в рамките на установеното и няма извънредна ситуация", каза министърът на културата Еркан Мумчу пред местна информационна агенция.
Миналата седмица президентът Ахмет Неджет Сезер, опозиционната Републиканска народна партия и висши военни командири отказаха да присъстват на официален прием в знак на протест срещу носенето на забрадки от съпругите на някои от депутатите от Партията на справедливостта и развитието.
Турски привърженици на светската държава възприемат носенето на забрадки в правителствени сгради и по време на официални събития като нарушение на разделението между религията и държавата.
Въпросът вероятно ще бъде обсъден в сряда по време на редовната месечна среща на Съвета за национална сигурност, съставен от политически и военни ръководители.
Турският телевизионен канал НТВ съобщи във вторник, че Анкара гледа позитивно на идеята да бъдат изпратени мироопазващи сили в Ирак, ако те бъдат поставени под американско, но не и под британско или полско командване.
КФОР конфискува униформи с емблемите на сръбската армия (СА), които се смята, че са щели да бъдат използвани от паравоенна групировка за инсцениране на инциденти в Косово и на границата с Македония, заяви генералът от сръбската армия Младен Чиркович в събота (3 ноември).
Той заяви, че е предупредил КФОР за заплахата от нападения на паравоенна групировка и че КФОР те са се заели да я проверят.
Ние предоставяме на КФОР информация и те я проверяват.
"Точно така напоследък след информация от наша страна бяха конфискувани униформи на сръбската арбия", заяви Чиркович и добави, че СА няма да толерира никакви провокации в региона.
От СА също заявиха, че очакват международните сили под командването на НАТО да защитят сърбите и другите неалбански цивилни лица в Косово, ако избухне насилие по време на продължаващите преговори за статута.
Представители на КФОР твърдят, че ще реагират на всяка възникваща заплаха.
Повече от 5 000 военни пенсионери манифестираха в Букурещ в понеделник (24 януари) в знак на протест срещу наложените от правителството съкращения на пенсиите.
Шествието съвпадна с празненствата по случай честването на годишнина от обединението през 1859 г. на Молдова и Влахия, сформирали държавата Румъния.
Протестиращите скандираха лозунги "Долу пиратът", имайки предвид президента Траян Бъсеску, който навремето е работел като моряк, и "Долу Елена", визирайки министъра на туризма Елена Удря.
По-рано същия ден стотици хора освиркаха Бъсеску, Удря и външния министър Теодор Баконски в източния град Яш, намиращ се на границата с Молдова.
Полицията в аграрен район на Кентъки е арестувала жена от хърватски произход, заподозряна във военни престъпления срещу сърби, извършени по време на босненския конфликт от 1992-1995 г., предадоха в четвъртък (17 март) местните медии.
Според обвиненията Азра Башич, на 52 г., е участвала в изтезанията и убийствата на сърби в три лагера в БиХ.
Тя е задържана въз основа на заповед за арест, издадена от Сараево.
Премиерът на Косово Байрам Реджепи и ръководителката на американската мисия в Косово Марси Рийс присъстваха на церемония в четвъртък по повод ремонтирането на жилищна кооперация, разрушена при избухналото насилие в провинцията миналия месец.
Сръбският конституционен съд блокира в четвъртък (15 април) закон, според който на ответниците по дела за военни престъпления в Хага се предвиждаше отпускането на държавни помощи.
Спорният закон бе предложен от националистическата Радикална партия и прокаран с подкрепата на правителството на премиера Воислав Кощуница.
Този закон би позволил със средства на данъкоплатците да се покриват съдебните разноски на ответниците в Хага.
Слободан Милошевич и други ответници по дела за военни престъпления биха получили също и правото на компенсации срещу пропуснати доходи.
Сръбският вътрешен министър Драган Йочич заяви в четвъртък, че бившият главнокомандващ на босненската сръбска армия Ратко Младич е извън Сърбия от 2002 г. насам.
Главният прокурор на ООН по военни престъпления Карла дел Понте многократно изразява противоположно становище.
Американските помощи за Сърбия и перспективите за присъединяването й към ЕС са застрашени, тъй като Младич и други обвиняеми все още не са арестувани.
"КФОР е тук и ще остане тук", заяви ръководителят на НАТО Яп де Хоп Схефер по време на посещение в Прищина в понеделник.
Ръководителят на НАТО Яп де Хоп Схефер (в средата) и командващият на КФОР генерал Гзавие Бу дьо Марнак (вдясно) в Прищина в понеделник (23 юни).
Генералният секретар на НАТО Яп де Хоп Схефер съобщи в понеделник (23 юни) в Прищина, че новите Сили за сигурност на Косово няма да бъдат армия, а ще изпълняват по-скоро "специални задачи".
"НАТО ще ръководи преобразуването на настоящия Корпус за защита на Косово и създаването на Силите за сигурност на Косово, които ще имат 2 500 членове и резерв от близо 800 души със "специални задачи", каза Де Хоп Схефер по време на пресконференция в Прищина след среща с президента Фатмир Сейдиу, премиера Хашим Тачи и председателя на парламента Якуп Красничи.
Де Хоп Схефер поясни, че кадровото решение е дошло от НАТО.
"Смятам, че ще имаме многоетнически сили под мандата на КФОР", прогнозира той.
Той отбеляза, че ако ситуацията стане деликатна, НАТО ще подсили своята мисия в Косово.
Той определи задачата на 16 000-членните КФОР като гарантиране на мира и сигурността както на мнозинството, така и на малцинствата.
КФОР е тук и ще остане тук.
"КФОР има мандат и необходимите военни части, а ако е необходимо, КФОР може да получи подкрепления", заяви Де Хоп Схефер.
По отношение на новата международна гражданска мисия в Косово ръководителят на НАТО каза, че той е поискал сътрудничество между ООН и ЕС, а също така и с НАТО.
"Този път е много важно да имаме сътрудничество между всички международни организации", каза той.
"Уверен съм, че след тези разговори ще се установят по-добри отношения", продължи той, като добави, че в крайна сметка персоналът на ЮНМИК ще бъде намален и е важно КФОР да остане под неговия мандат, като работи с други организации.
От друга страна, той отхвърли вероятността за разделяне на Косово, като каза, че "никаква форма на разделение не съществува като вариант".
Де Хоп Схефер заяви, че водените от НАТО мироопазващи части в Косово ще продължат да работят в рамките на техните правомощия, установени с Резолюция 1244 на Съвета за сигурност на ООН.
Той определи позицията на НАТО по въпроса за статута на Косово като неутрална.
Признаването не е наша работа.
"Някои държави, членки на НАТО, признаха Косово, а други не, но това, което е важно да знаем, е, че всички съюзници в НАТО участват в КФОР и ще продължат да правят това", каза Де Хоп Схефер.
Военните ръководители на Сърбия и Черна гора са разтревожени от увеличаващия се брой донаборници, които предпочитат алтернативна военна служба, защото това според тях може да подкопае ефективността на въоръжените сили.
Мнозина в Сърбия и Черна гора предпочитат да не служат в армията, факт, който тревожи военните ръководители.
През 2003 г. Сърбия и Черна гора въведе план за цивилна военна служба за нежелаещите да служат в армията по религиозно-етични съображения.
Тази служба е с продължителност 13 месеца, докато обикновената военна служба е с четири месеца по-кратка.
В края на 2003 г. по-малко от 1 000 донаборници предпочетоха тази алтернатива.
Тази година обаче броят им постоянно се увеличава - факт, който тревожи военните.
Цивилната служба се превърна в начин за бягство от задълженията към държавата, твърдят представителите на армията, като предупреждават, че по-малкият брой войници може да застраши ефективността на въоръжените сили.
Но цивилната служба повдигна и още един въпрос - недостатъчният брой институиции, които могат да наемат на работа нежелаещите да служат в армията заради своите убеждения.
Около 330 институции в Сърбия, предимно здравни и социални центрове, са регистрирани да наемат лица на цивилна военна служба.
Това далеч не е достатъчно, според Петър Миличевич, председател на Европейското бюро за освобождаване от военна служба по религиозно-етични съображения.
Не само че трябва да се добавят нови институции към списъка, каза той, но съществуващите трябва да разширят потенциала си и по-добре да разберат какво всъщност означава цивилната служба.
В същото време Сърбия обмисля идеята постепенно да въведе професионална армия.
Подобна стъпка няма да означава край на задължителната военна служба, поне не в близко бъдеще.
Една армия изцяло от професионални войници, твърди сръбският президент Борис Тадич, ще струва между 24 000 и 41 000 евро на войник годишно - сума, която е равна на целия военен бюджет на Сърбия.
Икономиката на Сърбия просто не е в състояние да осигури тази сума за военни цели, каза Тадич, като добави, че изцяло професионална армия може да си позволи само едно богато общество.
През декември 2003 г., когато беше министър на отбраната на Сърбия и Черна гора, Тадич очерта стратегия за отбраната в три фази, която в крайна сметка да доведе до създаването на нова професионална армия.
Засега обаче армията все още се нуждае от задължителната военна служба, за да може да функционира.
Следователи от трибунала на ООН за военни престъпления започнаха в понеделник (24 февруари) в Загреб разпита на бившия началник-щаб на хърватската армия Хървое Шаринич.
Шаринич е бил близък съратник на бившия президент Франьо Туджман и една от най-влиятелните личности в страната по време на последния авторитарен режим.
Той обясни, че е дал свидетелски показания за преговорите, които е водил с бившия югославски президент Слободан Милошевич през 1990-1991 г. и отхвърли твърденията, че е бил разпитван в качеството му на заподозрян във военни престъпления.
Също в понеделник, областната прокуратура във Вуковар представи обвинителния акт, издаден миналата седмица срещу десет бивши югославски лидери за извършени от тях военни престъпления в Сръбска Краина през 1991-1995 г.
Прокурорът Божидар Пилич съобщи, че през следващите няколко дни държавните власти ще издадат и заповеди за арест.
Обвиненията срещу десетимата заподозрени са свързани със смъртта на 263 души и задържането на хърватски военнопленници и цивилни граждани в сръбски концентрационни лагери.
След като турското правителство блокира назначенията на ключови постове в армията, наблюдателите са раздвоени в мнението си дали този ход е триумф на демокрацията, или уклон към автокрация.
Генерал Хасан Игсъз бе един от 18-те висши офицери, призовани да дадат показания във връзка с предполагаем заговор за пропаганда по интернет.
Турското проислямистко правителство тази седмица отбеляза победа в тлеещата борба за власт между него и светски настроената армия на страната.
След четиридневно заседание на Висшия военен съвет двата основни ръководни поста в армията останаха вакантни, след като министър-председателят Реджеп Тайип Ердоган блокира повишаването в длъжност на висши офицери, обвинени в участие в предполагаеми заговори срещу правителството.
В Турция, която е преживяла четири военни преврата през последните 50 години, армията на практика действа без контрол от страна на цивилни институции, като назначенията във въоръжените сили се одобряват от политиците съвсем формално.
Тази година обаче Ердоган отказа да одобри предложения от армията за командващ на сухопътните сили генерал Хасан Игсъз, след като офицерът бе призован да даде показания в разследване на заговор за дискредитиране на правителството чрез пропаганда по интернет.
Според някои наблюдатели резултатът от продължилата цяла седмица безизходица по време на заседанието представлява победа за гражданската демокрация.
Противниците на управляващата Партия на справедливостта и развитието обаче смятат, че правителството е използвало подмолна тактика, за да отслаби армията с цел да проправи пътя към ислямска диктатура.
"Монетата има две страни", каза за SETimes Юсуф Канлъ, политически коментатор, подкрепящ светски настроената опозиция.
От една страна, това е важна стъпка за турската демокрация, защото за първи път цивилното правителство заявява: "Аз не съм просто зрител, това е моя отговорност и аз ще взема решението".
Но, от друга страна, те използваха мръсни номера, за да засилят позицията си.
Правителството не прави това, за да подпомогне турската демокрация, а за да не позволи на нежелани от него хора да заемат ключови постове.
Игсъз бе сред 18-те висши офицери, призовани да дадат показания във връзка с предполагаем заговор за пропаганда по интернет.
Генерал Ишък Кошанер, сегашният командващ на сухопътните сили, трябваше да бъде назначен на мястото на генерал Илкер Башбуг, който предстои да се оттегли от висшия пост на началник-щаб на 30 август.
Назначението на Кошанер обаче бе също задържано заради продължаващата патова ситуация около назначението на Игсъз.
От списъка с повишения бяха изключени и 11 други висши офицери, срещу които бяха издадени заповеди за арест във връзка с подозрения за участие в заговор за сваляне на проислямисткото правителство през 2003 г.
Предполагаемият план за преврат под кодовото наименование "Боен чук" бе разкрит от вестник "Тараф" през февруари и е включвал бомбени атентати срещу джамии и провокиране на военно напрежение между Турция и Гърция с цел да се създаде нестабилност като претекст за военен преврат.
Миналия месец бяха издадени заповеди за арест срещу 102-ма военни офицери във връзка с този план, за който армията твърди, че е бил част от военен учебен семинар за симулиране на ситуация на вълнения в страната.
Във всички тези проблемни ситуации има намесени престъпници, но същевременно правителството ги използва, за да затвори устата на критиците си.
В тази страна трябва да се пазим от амбиции за военна диктатура.
"Много по-опасни обаче са амбициите за цивилна диктатура", смята Канлъ.
Определено това е стъпка към демокрация, но проблемът е, че правителството е обект на презрение сред някои части на обществото, които традиционно смятат армията за основен пазител на интересите им", смята Мустафа Акьол, либерален ислямски коментатор, за вестник "Стар.
Време е те да се научат да се занимават с политика, без да разчитат на военните.
Турция не е диктатура.
Има опозиционни медии и опозиционни партии.
Армията просто не трябва да играе никаква роля.
Повторният съдебен процес срещу най-високопоставения хърватски политик, който някога е бил привличан под отговорност за военни престъпления, бившия депутат от Хърватския демократичен съюз (ХДС) Бранимир Главаш, започна в Загреб във вторник (4 ноември), повече от година след началото на първоначалния процес.
През септември съдът разпореди процесът да започне отначало, защото по закон съдебните заседания трябва да се проведат в рамките на два месеца от началото на процеса.
Главаш, на 52 г., бивш генерал и командващ на хърватската армия в Осиек, ще отговаря по обвинения в съучастие в отвличания, изтезания и убийство на 12 сръбски цивилни граждани през 1991 г.
Главаш и шестимата други обвиняеми не се признаха за виновни на заседанието на съда във вторник.
В понеделник загребски съд осъди 22-ма души на общо 80 години затвор за контрабанда на три тона марихуана от Холандия за Великобритания.
Съдът конфискува също така собственост на стойност над 2 милиона евро, която групата е закупила, за да изпере печалбите си, което е най-голямото подобно конфискуване на собственост до момента в Хърватия.
Прокуратурата за военните престъпления съобщи във вторник (27 април), че е повдигнала обвинения срещу Дарко Янкович за престъпления срещу цивилни граждани, извършени по време на босненския конфликт от 1992-1995 г.
Янкович, на 38 г., според обвиненията е измъчвал и убил най-малко 13 бошнаци през май и юни 1992 г. в община Зворник.
Той беше задържан преди около месец.
Държавната агенция за разследване и охрана арестува трима босненски сърби, заподозрени в извършването на военни престъпления през 1992 г.
Мирко Пекез - Спиро, Люпко Савич и Мирко Пекез - Миле бяха задържани във вторник (30 октомври) в района на Яйце в Централна БиХ.
Тримата са заподозрени в съучастие в убийството на 23-ма босненски мюсюлмани и раняването на четирима други в същата област през септември 1992 г.
Също във вторник сръбската Агенция за разузнаване и сигурност часове наред разпитва Дарко Младич, син на укриващия се Ратко Младич.
Арестуването на Младич е последното условие, което Сърбия трябва да изпълни, за да може Трибуналът на ООН за военни престъпления да потвърди пълното й сътрудничество, като по този начин разчисти пътя за Споразумение за стабилизация и асоцииране с ЕС.
Министерството на сигурността потвърди в петък (7 декември), че двама служители са били освободени поради разследвания за военни престъпления, а други 12 са отстранени заради обвинения във вземане на подкупи.
Заместник-директорът на граничната полиция Вахид Алагич изглежда е участвал в убийството на 48 сръбски цивилни в близост до южния град Конич по време на конфликта от 1992-1995 г.
Миленко Тепавчевич, служител на Държавната агенция за разследване и охрана, според съобщенията може би е участвал в убийствата на 37 цивилни мюсюлмани в предградие на Сараево.
Министерството на сигурността заяви, че 12 гранични полицаи са били отстранени по подозрения в корупция и участие в престъпна група.
Министерството подчерта, че запазването на доверието в правоохранителните агенции е от основно значение.
Заместник-министърът на отбраната Зана Ксука съобщи в понеделник (5 декември), че около 300 офицери от армиятта ще загубят работата си през следващата година, което е част от извършващата се военна реформа.
Всички те обаче ще получат компенсации в съответствие с плана на министреството за преструктуриране на армията.
След новите съкращения на личния състав, общият брой на уволнените след 1992 г. ще достигне 13 300.
В понеделник полицията съобщи, че е разбила криминална мрежа за издаване на фалшиви визи и документи за самоличност в няколко градове в страната.
Полицията е открила нелегална лаборатория в частна къща в Корча и е конфискувала над 100 фалшиви паспорта.
Пет души са били арестувани в Корча, Тирана и Влора.
Специалисти идентифицираха жертвите на военното престъпление край Полин Двор, съобщи Саво Стръбач, директор на информационно-документационния център Веритас.
Следователи от Хага откриха телата на 19 цивилни, 16 от тях сърби, във Велебит и извършиха ексхумация миналата година.
Стръбач каза в четвъртък (19 юни), че е трябвало повече от една година на роднините и специалистите от Загребския институт по съдебна медицина, за да идентифицират жертвите.
Двама члена на хърватската армия бяха обвинени във връзка със случая.
Сърбия ще има напълно професионална армия до 2010 г.
Министърът на отбраната Драган Сутановац заяви в събота (1 ноември), че Сърбия ще има напълно професионална армия до 2010 г.
В интервю за най-новото издание на списание "Отбрана", Сутановац призна, че предстои да се извърши още много работа, за да се осъществят необходимите реформи.
Сръбски митничари откриха радиоактивни материали в петък във вагон на товарен влак, пътуващ от България през Димитровград за Македония.
Равнищата на радиоактивност във вагона са били 3000 пъти по-високи от допустимото.
Началникът на митницата в Димитровград Иван Стоименов потвърди информацията и заяви, че вагонът е бил изолиран и върнат в България.
Задълженията на Сърбия към Трибунала на ООН за военни престъпления в Хага и процесът на определяне на статута на Косово бяха сред основните теми в дневния ред на срещата на генералния секретар на НАТО Яп де Хоп Схефер с високопоставени сръбски ръководители в Белград в четвъртък.
Президентът на Сърбия Борис Тадич (вдясно) поздравява генералния секретар на НАТО Яп де Хоп Схефер преди срещата им в Белград в четвъртък (8 март).
Генералният секретар на НАТО Яп де Хоп Схефер призова в четвъртък (8 март) Сърбия да изпълни задълженията си към Международния наказателен съд за бивша Югославия (МНСБЮ).
Това е основно условие за евроатлантическата интеграция на страната, подчерта той в разговори с високопоставени сръбски ръководители.
По време на срещата си на върха в Рига през ноември миналата година Алиансът покани Сърбия да се присъедини към програмата "Партньорство за мир" (ПзМ).
Макар този ход да се смята за стъпка към евентуално пълноправно членство в пакта, в който членуват 26 страни, от Сърбия се очаква да изпълни изискването да арестува обвиняемите във военни престъпления, каза Де Хоп Схефер.
"Не сме забравили за това", е казал ръководителят на НАТО, цитиран от АП, след срещата си с външния министър Вук Драшкович.
Това е основното ми послание.
МНСБЮ иска да му бъдат предадени шестима обвиняеми, издирвани за военни престъпления.
Начело в списъка са бившият босненски сръбски военен командир Ратко Младич, за когото мнозина смятат, че се укрива в Сърбия, както и военновременният лидер на босненските сърби Радован Караджич.
И двамата са обвинени в геноцид за предполагаемото им участие в клането в Сребреница през 1995 г. и 43-месечната обсада на Сараево.
Де Хоп Схефер каза, че предаването на издирваните за военни престъпления лица остава "изключително важен елемент" за НАТО.
"Позицията на съюзниците е, че възможно най-скоро, по-добре днес, отколкото утре, обвинените в различни престъпления трябва да бъдат изправени пред Трибунала", каза той.
Друг въпрос, който ръководителят на НАТО обсъди със сръбските ръководители, в т. ч. с президента Борис Тадич и напускащия премиерския пост Воислав Кощуница, бе процесът на определяне на бъдещия статут на Косово.
Посещението му в Белград бе два дни преди последния кръг на високо равнище на ръководените от ООН преговори по тази тема, който ще се проведе във Виена в събота.
Тадич и Кощуница ще ръководят сръбската делегация, в която ще участват още Драшкович и членовете на сръбския преговарящ екип в преговорите за статута.
Де Хоп Схефер изрази надежда, че срещата в събота ще бъде "положителна" и ще открие пътя към резолюция на Съвета за сигурност за окончателния статут на Косово.
Той обеща, че силите на КФОР, които включват 16 000 войници, ще продължат да гарантират сигурността на всички в провинцията.
"Мога да ви уверя, че войниците на НАТО... ще останат в Косово и в бъдеще, за да продължат да вършат това, което са вършили досега - да защитават всеки един гражданин", каза той пред репортери в Белград.
НАТО няма да се откаже от отговорностите си.
В сряда (12 декември) правителството официално поиска от парламента да удължи военното присъствие на страната в Ирак с още една година.
Контингент от 155 български войници отговаря за охраната на бежанския лагер "Ашраф".
Техният мандат изтича на 31 март 2008 г. и парламентът трябва да одобри всеки допълнителен мандат.
Вечерта във вторник (11 септември) в телевизионно интервю президентът Тасос Пападопулос заяви, че опитите за намиране на решение на кипърския въпрос в рамките на ООН ще продължат.
Той призова към единство народа на Кипър и заяви, че турските военни, които нахлуха на острова през 1974 г., са виновни за продължителната криза.
"Между нас няма врагове", каза Пападопулос.
Врагът е един: турската окупационна армия.
Опонентите на политическата сцена и в изборите са само политически опоненти с различни позиции, а не врагове.
Турското външно министерство публикува изявление, в което се казва, че кипърският лидер не разбира отношенията между двете страни.
Говорителят на външното министрество Левент Билман заяви, че присъствието на турските сили на острова се основава на международни спогодби, според които Великобритания, Гърция и Турция са длъжни да гарантират стабилността на Кипър.
"Определянето на турските въоръжени сили като враг не допринася за мира", каза Билман.
Прокурорите в западния Канти-Мансийск район на Русия съобщиха във вторник (6 септември), че са предявили обвинения към босненския сърбин Драган Зеленович, който е издирван от трибунала на ООН за военни престъпления, заради незаконно влизане в Русия с подправени документи.
Според изявлението, обвиненията са били предявени в края на миналата седмица.
Зеленович е бил арестуван в Канти-Мансийск на 25 август на основание международно решение за арест, издадено от Хагския трибунал.
Той вероятно ще бъде прехвърлен в Хага, за да бъде съден по обвинения, заради престъплениня, извършени във Фока през 1992 и 1993 г.
Правителството на БиХ реши в петък (19 ноември) да предприеме мерки, за да попречи на укриващите се обвиняеми по военни престъпления да имат достъп до тяхното имущество в страната.
Премиерът Аднан Терзич каза, че решението визира 21 лица, обвинени от трибунала на ООН за военните престъпления, чиито имущество бе замразено от ЕС.
Списъкът включва босненско-сръбските военновременни лидери Радован Караджич и Ратко Младич, хърватския генерал Анте Готовина, четирима сръбски генерали и 14 босненски сърби.
В други новини, полицията в БиХ задържа гражданин на Пакистан по обвинение, че е заплашвал международните прокурори в БиХ, които разследват организираната престъпност и корупцията.
Местните медии го идентифицираха като Ахмед Истикхар от Зеница.
Военен парашутист загина в сряда (9 юни), след като парашутът му не се отвори по време на тренировки.
Министерството на отбраната съобщи, че Петре Онофре, на 41 г., е загинал в югоизточната част на страната.
Създадена е комисия за разследване на инцидента.
Началникът на ГЩ на армията Яшар Буюканът окачестви като положително неотдавнашното си посещение в Гърция.
Макар и да е трудно да се решат веднага всички двустранни проблеми, от жизненоважно значение е каналите за общуване да се поддържат отворени, каза той.
Буюканът бе в Гърция от 1 до 4 ноември.
Той се срещна с гръцкия си колега адмирал Панайотис Хинофотис и с министъра на отбраната Евангелос Меймаракис, с които обсъди мерки за изграждане на взаимно доверие, регионалната сигурност и незаконната миграция.
Процесът срещу двама босненски сърби, братовчеди, обвинени в убийството на 150 мюсюлмани във Вишеград през войната от 1992-1995 г. в Босна и Херцеговина (БиХ), започна в сряда (9 юли) в Трибунала за военни престъпления в Хага.
Милан Лукич, на 40 г., и Средое Лукич, на 47 г., отговарят по обвинения в извършването на военни престъления, престъпления срещу човечеството и нарушаване на върховенството на закона.
Милан е командвал сръбска полувоенна група, известна като "Отмъстителите" или като "Белите орли", която е действала в град Вишеград.
Неговият братовчед Средое е бил член на отряда.
Обвинението твърди, че действията срещу несърби във Вишеград представляват една от най-жестоките кампании на етническо прочистване на територията на бивша Югославия.
БиХ и Гърция договориха програма за военно сътрудничество през 2006 г.
В сряда (14 септември) БиХ и Гърция подписаха споразумение за военно сътрудничество през 2006 г.
Програмата предвижда продължаване на гръцката помощ за въоръжените сили на БиХ и обучението на военнослужещи от БиХ в гръцки военни академии.
В сряда БиХ подписа споразумения и с Македония; те се отнасят за правната помощ по граждански и наказателни въпроси, както и за уреждането на имуществени спорове.
Министерството на отбраната съобщи в сряда (13 ноември), че ще проведе сериозни реформи в армията, в съответствие с новия План за действие за подготовка на страната за членство в НАТО.
Според изявлението, реформите ще бъдат насочени към съкращаване на военния и цивилния персонал.
До 2007 г., съставът трябва да бъде съкратен с около 700 военни и 950 цивилни служители.
В други новини, според съобщение на Макфакс от сряда, представители на международните организации са изразили одобрението си за начина на провежданото в Македония преброяване на населението, и облекчение, че не са регистрирани никакви значителни инциденти.
Първата фаза на преброяването започна на 1 ноември и ще бъде завършена в петък.
Фатмир Лимай, заместник-председател на управляващата партия в Косово, заяви, че ще се откаже от своя парламентарен имунитет, за да може разследването да продължи.
ЮЛЕКС разследва предполагаеми военни престъпления.
ЮЛЕКС, правоприлагащата мисия на ЕС в Косово, съобщи, че в рамките на разследване на военни престъпления миналата седмица са били арестувани единадесет лица.
Те са заподозрени в участие в убийства, мъчения и други престъпления срещу косовски албанци и сръбски цивилни граждани и военнопленници в център за задържане.
Междувременно правоприлагащата мисия на ЕС съобщи, че също така е издадена заповед за ареста на заместник-председателя на управляващата Демократическа партия на Косово, Фатмир Лимай, която е предадена на прокуратурата.
Според съобщения той се е явил в съда в сряда (16 март).
Според обвинителния акт Лимай е обвинен, че е дал заповед за екзекутиране по бързата процедура на двама сръбски полицаи, заловени от бойците на "Армията за освобождение на Косово" (АОК) през 1998 г.
Положението на ветерана политик е по-сложно заради имунитета срещу съдебни преследвания, който се предоставя на членовете на косовския парламент.
Лимай обаче обеща да не се възползва от този статут.
"С това решение аз отново изразявам готовността си да сътруднича на правосъдието", заяви той.
Според председателя на народното събрание Якуп Красничи издаването на заповед за арестуването на Лимай би представлявало конституционен проблем.
"Разследването на което и да е лице може да продължи, но това не означава сваляне на неговия имунитет", заяви той, като допълни, че в парламента не е постъпило такова искане.
Изявлението на държавния прокурор Исмет Кабаши доведе до нов обрат, като постави под съмнение въпроса дали преди всичко Лимай може да претендира за имунитет.
"Никой член на парламента, включително Фатмир Лимай, не може да се ползва с имунитет за действия, извършени преди започване на депутатския му мандат", заяви Кабаши.
Някои политици и местни анализатори са обезпокоени от начина, по който ЮЛЕКС води процеса.
Ахмет Исуфи, заместник-председател на Алианса за бъдещето на Косово, сравнява действията на мисията с пиар каскада.
"Някои предприемани от ЮЛЕКС действия се извършват само с цел пропаганда", заяви той, като осъди така наречената от него "продължаваща война срещу онези, които се бориха за освобождението на Косово".
От своя страна, президентът Беджет Пацоли заяви, че вярва, че ще се установи, че обвиненията срещу Лимай и други бивши членове на АОК са "неоснователни и тяхната невинност ще бъде потвърдена, както това е ставало много пъти досега".
Лимай, близък сътрудник на премиера Хашим Тачи, беше съден от Международния трибунал за бивша Югославия (МТБЮ) и оправдан през 2005 г.
Очаква се Трибуналът на ООН за военни престъпления да повдигне до няколко месеца обвинения във връзка с военния конфликт от 2001 година в Македония, заяви пред всекидневника "Утрински Весник" заместник-главният прокурор Роксанда Кръстевска в сряда (20 август).
Според Кръстевска представители на Трибунала са поискали разрешение да установят контакт във връзка с обвиненията на определени лица, които в момента излежават присъди в затвора.
Хагският трибунал разследва пет случая на предполагаеми военни престъпления в Македония.
Съобщава се ,че четири от тях са свързани с действия, извършени от бившата Армия за национално освобождение срещу македонски цивилни.
За другото обвинение се твърди, че се отнася до действия на правителствените сили за сигурност срещу цивилни етнически албанци.
Главният прокурор на Трибунала за военни престъпления Серж Брамерц обвинява хърватските власти в недостатъчна степен на сътрудничество с Трибунала, включително укриване на документи, свързани с делата срещу хърватските генерали в оставка Анте Готовина, Иван Чермак и Младен Маркач, съобщи Трибуналът във вторник (17 юни).
В оплакване, подписано от Брамерц в края на миналата седмица, прокуратурата заявява, че Загреб не е предоставил "документи във връзка с артилерийските операции по време на операция "Буря", кампания на етническо прочистване, насочена срещу около 250 000 сърби в района на Краина".
Брамерц отбелязва, че за изминалите 18 месеца Хърватия е обещавала да предостави стотици хиляди страници документация, но е предоставила само няколко документа.
Процесът срещу Готовина, на 52 г., Чермак, на 58 г., и Маркач, на 52 г., започна през април.
Те са обвинени в престъпления срещу човечеството.
Дванадесет души загинаха в понеделник (5 юли), когато военен самолет се разби близо до летището на източния гр. Тузла.
Самолетът АН-22, превозващ парашутисти, се е разбил малко след излитането си.
Девет души са загинали на място, а трима други са починали по-късно в болница.
Разследващите органи работят за изясняване на причината за катастрофата.
Представители на военните съобщиха в четвъртък (6 август), че армията е възобновила нападенията по границата със Северен Ирак и е бомбардирала град Чукурджа.
Междувременно в четвъртък "Си Ен Ен Тюрк" съобщи, че един човек в Улудере е бил убит от бомба, заложена според твърденията от терористичната Кюрдска работническа партия.
Министър-председателят на Македония Владо Бучковски заяви в петък (25 ноември), че заедно с хърватския си колега Иво Санадер ще обсъдят във вторник проблеми, свързани с началника на генералния щаб на Македония генерал Мирослав Стояновски.
В съобщения в пресата в Загреб се твърди, че той е бил замесен във военните престъпления във Вуковар през 1991 г. и че главният прокурор на Хърватия Младен Баич е поискал разследване по отношение на тези твърдения.
В петък, министърът на отбраната на Македония Йован Манасиевски заяви, че досието на Стояновски е "чисто", и че той е издържал успешно проверката на НАТО през 1998 г.
В понеделник (18 юни) завърши двуседмично съвместно военно учение на Хърватия и Съединените щати, наречено ГАРДЕКС 07.
Учението, в което участваха части на хърватската армия и на Националната гвардия на Минесота, имаше за цел подобряване на взаимодействието и координацията на тактическо ниво въз основа на стандартите и процедурите на НАТО.
Армията и правителството изразиха различни позиции за начините за борба срещу терористичната организация Кюрдистанска работническа партия (ПКК) в Северен Ирак, съобщиха медиите през уикенда.
В съобщенията се цитират отделни изявления на турския началник на генералния щаб на армията генерал Яшар Буюканит, по време на посещение във Вашингтон в петък (16 февруари) и на турския външен министър Абдула Гюл, направено в Анкара в събота.
Буюканит е казал, че иракските власти не са в състояние да охраняват иракско-турската граница.
"Ирак е отстъпил цялата гранична област на ПКК", е заявил той и е подчертал, че Турция може да бъде принудена да предприеме едностранни военни действия.
Той също е отхвърлил идеята за контакти между турските власти и иракските кюрдски лидери, за което загатна по-рано през седмицата премиерът на Турция Реджеп Тайип Ердоган.
Гюл обаче е подчертал, че Турция трябва да води преговори с всички политически формации в Северен Ирак.
Той също е предложил военните да се съсредоточат върху задълженията си и да оставят политиците и дипломатите да решават политическите въпроси.
Военновременият командир на босненските мюсюлмански сили ще бъде изправен пред съда в Хага в понеделник (9 юли).
Расим Делич е обвинен в изнасилване, изтезаване и убийство на босненски хървати и сърби, извършени от войските под негово командване.
Прокуратурата заяви, че той не е предотвратил и не е наказал насилнически действия, извършвани от чуждестранни ислямски бойци, повечето от които от Близкия Изток и Северна Африка.
Миналата седмица прокурорите на ООН се опитаха, но не успяха да прехвърлят процеса в Сараево.
Специалният пратеник на САЩ по въпросите на военните престъпления Клинт Уилямсън каза в сряда (13 юни), че изправянето на военнопрестъпниците пред правосъдието остава приоритет за американската администрация.
Той бе в Сараево за срещи с членовете на тристранното председателство на БиХ и с международни представители.
Той каза, че всички са се съгласили, че изправянето на обвиняемите пред правосъдието е предварително условие за помирение и сигурност в региона.
Също в сряда полицията на Република Сръбска съобщи, че е задържала в Нови Град трима босненски сърби, заподозрени в извършването на военни престъпления.
Горан Петич и братята Младен и Зоран Джукич са обвинени в зверства, извършени срещу цивилни граждани от несръбски произход в областта през 1992 г.
Полицията на ООН е арестувала четирима косовски сърби, обвинени, че са извършили военни престъпления по време на конфликта в провинцията през 1998-1999 г., са казали роднини на задържаните пред международни медии в неделя (18 септември).
Според съобщенията заподозрените са трима братя - Живорад, Слободан и Милован Максимович - и вуйчо им Любиша Перич.
Всички те са от село Нови Бадовац близо до Прищина.
В понеделник (17 февруари) започна четиридневно учение на СФОР под името "Съвместен отговор 28", част от редовните учения на Тактическите резервни сили.
Междувременно, Сюлейман Тихич от президентството на БиХ се срещна във вторник с командващия СФОР генерал-лейтенант Уилям Уорд.
Те обсъдиха армията на ФБиХ и необходимостта от ускоряване на реформите в армията на БиХ в съответствие с Дейтънското мирно споразумение.
Разговорите се фокусираха главно върху важността от засилване правомощията на Постоянния военен комитет като стъпка към установяването на единно Министерство на отбраната.
Трибуналът на ООН за военните престъпления изрази своето неудовлетворение от сътрудничеството на сръбските власти по делото срещу Слободан Милошевич.
Прокурорът по делото Джефри Найс каза във вторник, че сръбското правителство препятства достъпа до важни документи, които биха помогнали за представяне на доказателства по делото.
Найс посочи, че в отговор на искания за стотици документи само няколко от тях са били предадени на съда.
Властите в Белград изтъкнаха, че обвиненията за отказ от сътрудничество са некоректни, след като именно те са предали самия Милошевич на Трибунала.
Междувременно полицията на УНМИК е арестувала косовски сръбски полицай, обвинен в извършване на военни престъпления през 1999 година.
Съобщава се, че лицето произхожда от Митровица и че арестът е извършен по заповед, издадена от международен прокурор.
Не са били разкрити нито самоличността на задържания, нито подробности около обвиненията срещу него.
Окръжният съд в Пожега обвини във вторник (12 август) шестима бивши хърватски военни полицаи във военни престъпления срещу сръбски цивилни граждани, които са извършени край източния град Пакрац между ноември 1991 г. и февруари 1992 г.
Срещу Дамир Куфнер и Давор Шимич са повдигнати обвинения за нарушаване на международните конвенции в качеството им на командващи по това време.
Твърди се, че Павле Ванцаш, Томислав Полето, Желко Тутич и Анте Ивезич са убили 17 етнически сърби в импровизиран затвор в Рибняк.
Всички обвиняеми са задържани.
В понеделник (1 септември) съдът отново отложи процеса срещу военнопрестъпника Бранимир Главаш и шестима други обвиняеми, съобщиха медиите във вторник (2 септември).
Съдията Желко Хорватович реши да отложи изслушването, след като новата адвокатка на един от обвиняемите напусна съдебната зала в знак на протест срещу отказа на съда да й даде повече време, за да се запознае с протоколите от процеса.
Тъй като съдът няма да заседава до края на септември, което е повече от два месеца след последното заседание, процесът ще трябва да започне от самото начало.
Той започна през ноември 2007 г., но само след три изслушвания съставът на съда бе сменен.
Така по процедурни причини той трябваше да започне отначало и преди.
Главаш и другите обвиняеми са обвинени във военни престъпления, извършени в източния район на Осиек, свързани с измъчването и убийството на десет етнически сръбски цивилни лица през 1991 г.
Екип от американски военни експерти се очаква да пристигне в България към края на седмицата за разговори по възможното разполагане на американски военни бази на територията на страната, заяви заместник-министърът на отбраната Илко Димитров в понеделник (22 март).
Според Димитров обсъжданото предложение касае разполагане на малки бази, позволяващи ротация и мобилност на войските и инфраструктурата.
България и Румъния потвърдиха нуждата от споразумение за сътрудничество за укрепване на сигурността по общата им граница.
Съвместните патрули ще охраняват стратегически обекти, разположени по границата.
Лидери от ЕС призоваха за учредяване на комисия, обединяваща в състава си представители на държавата, областта и специалисти по международна сигурност, които да работят за залавянето на обвиняеми във военни престъпления в Босна и Херцеговина (БиХ).
След среща между премиера на БиХ Аднан Терзич и еврокомисаря по сигурността Хавиер Солана в Брюксел в сряда (9 февруари) бе обявено, че е постигнато споразумение за сформиране на такава група възможно най-скоро.
Солана призова още за създаването на единна полицейска структура в БиХ, подчертавайки, че това е единственият път към ефективна борба с престъпността.
Официален представител заяви в Баня Лука, че за овакантеното място на директор на полицията в Република Сръбска са се явили петима кандидати, но никой не е представил пълен комплект от документи.
На кандидатите ще бъде даден срок до края на седмицата да предоставят информация за партийната си принадлежност.
Американски и британски войски и албанската армия участват в две важни военни учения в Албания, която се надява в крайна сметка да се присъедини към структурите на НАТО.
В продължение на три седмици албанските войски се обучаваха да изпълняват задължения при мироопазващи мисии и да подпомагат изпълнението на решенията на Съвета за сигурност на ООН в Босна и Херцеговина, Афганистан и Ирак.
Военните учения се проведоха в сътрудничество със Съединените щати и Великобритания, които изпратиха експерти и специални отряди, за да помогнат с осигуряването на оборудване и обучение.
Тези учения, които се смятат за най-големите от този род, провеждани в сътрудничество със САЩ, бяха разделени на три фази: запознаване на албанските войски с натовските стандарти на обучение, усъвършенстване на оперативните умения и подобряване на взаимодействието между войските.
Британският контингент беше представен от специалните части на полк "Уелс".
Албанските войски, участващи във военните учения, бяха от сухопътните сили, докато военната полиция предостави помощ и хеликоптери за евакуации и спешни действия.
Албания, една от най-категоричните поддръжнички на водената от САЩ коалиция в Ирак, се надява в крайна сметка да се присъедини към НАТО.
Макар и да не можа да предостави значителна военна или материална подкрепа по време на кампанията в Ирак, тя предостави на коалиционните сили въздушното си пространство, сухоземни маршрути и териториалните си води и им предложи да използват нейните бази.
Албански войски в момента са включени и в миротворчески мисии в Афганистан и Ирак.
Докато Албания се опитва да се приближи към приемане в НАТО, други балкански страни упорито работят за постигане на същата цел.
На среща в Тирана през септември албанският министър на отбраната Пандели Майко и неговите колеги от Македония и Хърватия, Владо Бучковски и Желка Антунович, подписаха съвместна декларация, в която се подчертава, че Съединените щати играят важна роля в процеса за съвместно сътрудничество към интеграция в НАТО.
Министрите се ангажираха да разширят обсега на тристранното военно сътрудничество чрез консултации по политиката за сигурност и отбрана, обмен в областта на военното образование на всички нива, военно-техническо сътрудничество, консултации по контрола върху въоръженията и сътрудничество в рамките на мироопазващите операции в чужбина.
Те се договориха също да засилят сигурността по границите и да обменят разузнавателна информация, за да могат по-добре да се борят с организираната престъпност, тероризма и трафика на хора, наркотици и оръжия за масово унищожение.
Церемония по случай започването на съвместно военно учение се проведе в понеделник (29 октомври) в учебния център "Пепелище".
В учението ще вземат участие специалните части на Македония, Албания и Хърватия по линия на обучението и сътрудничеството в рамките на "Адриатическата харта".
Целта е трите армии да отработят провеждането на съвместни операции, командвани от НАТО.
Те ще се проведат съгласно стандартите на НАТО и ще бъдат оценявани от представители на Алианса.
Представители на въоръжените сили на Босна и Херцеговина, Черна гора и Сърбия ще участват в качеството на наблюдатели.
Прокурорът Иван Галович съобщи в неделя (17 септември), че хърватски сърбин, издирван от хърватските власти по обвинения във военни престъпления, е бил задържан в гръцкия град Солун миналата седмица.
Ернест Раден, на 47 г., е обвинен във връзка с убийството на около 50 хърватски цивилни граждани в Скабърня и Бенковац през 1991 г.
Според съобщенията той е живял в Гърция над десет години.
Представител на СФОР каза на брифинг на журналисти в четвъртък (31 юли), че международните умиротворителни сили са обезпокоени от количеството и качеството на боеприпасите, притежавани от армиите на Босна и Херцеговина.
За намаляване на обществената опасност, СФОР разработва планове с въоръжените сили на мюсюлманско-хърватската и сръбската общности за намаляване броя на складовете за амуниции от 160 на по-малко от 10.
Новите складове ще отговарят на стандартите на НАТО.
Депутатът Бранимир Главаш отново бе поставен под арест във вторник (17 април), един ден, след като съдът в Осиек го обвини заедно с други шест души във военни престъпления.
Главаш пристигна в местния арест в Осиек сам, след като отказа да бъде отведен там от полицията.
Той е обвинен във връзка с изтезанията и убийството на десет цивилни етнически сърби в източния хърватски регион през 1991 г.
Миналата есен, след съдебно изслушване по следствието срещу него, той прекара известно време в ареста, но бе освободен, след като проведе едномесечна гладна стачка.
Военна делегация на ЕС, водена от Питър Фейт, заместник-генерален директор по въпросите за европейска сигурност и отбрана към Съвета на ЕС, се срещна в четвъртък (27 февруари) с министъра на отбраната Владо Бучковски.
Целта на срещата е подписването на Споразумение за статута на международните сили, определящо законовата база за разполагане Силите на ЕС за бързо реагиране в страната, които ще заменят настоящата мисия на НАТО.
Министърът на отбраната Пандели майко се срещна в събота (28 август) с американския сенатор Ричард Лугър, за да обсъди хода на военните реформи и стандартите на НАТО.
Майко запозна Лугър с хода на реформите, подчертавайки, че членството в НАТО е стратегическа цел на Албания не само поради ползите за страната, но и с оглед важността на регионалната стабилност.
Лугър, който е председател на сенатската комисия по външните работи, на своя ред потвърди подкрепата на Вашингтон за продължаващите реформи в Албания и даде висока оценка на приноса на Тирана към мисията на международната коалиция в Ирак.
В понеделник (4 февруари), съдът на БиХ осъди братята Ранко и Райко Вукович на по 12 години затвор за военни престъпления, извършени в източния босненски град Фоча през май 1992 г.
Съдът постанови, че двамата братя са убили двама цивилни мюсюлмани в село Подлокум, близо до Фоча, по времето, когато са служили в босненската сръбска армия.
Съдът отхвърли двете обвинения в изнасилване срещу Ранко.
Братята бяха арестувани през юли.
След повече от четири години укриване, един от най-издирваните обвинени във военни престъпления от трибунала на ООН, хърватинът Анте Готовина, бе арестуван и предаден на Хагския трибунал в четвъртък.
Укриващият се от правосъдието генерал в оставка Анте Готовина бе арестуван на Канарските острови късно в сряда.
Хърватският генерал в оставка Анте Готовина бе арестуван на Канарските острови в Испания късно в сряда (7 декември), съобщи главният прокурор на трибунала на ООН за военни престъпления Карла дел Понте в Белград в четвъртък.
Той ще бъде предаден на Хагския трибунал по-късно в четвъртък, добави тя.
Шефът на НАТО Яп де Хор Схефер изрази задоволство от ареста в Брюксел минути след съобщението.
Арестуването на Готовина е добра новина за света.
Това е добра новина за изправянето пред съда на хора, които все още не са осъдени, но са обвинени в много сериозни престъпления, в най-тежки престъпления.
Това е добра новина и аз мисля, че тя е добра и за Хърватия.
Готовина бе един от тримата най-издирвани обвинени във военни престъпления, извършени по време на конфликтите на Балканите през 1990-те тодини, заедно с бившия лидер на босненските сърби Радован Караджич и неговия военен командир Ратко Младич.
Той се укрива от юни 2001 г., малко след като Международния наказатален трибунал за бивша Югославия (МНТБЮ) го обвини за участие в жестокостите срещу сърби от Крайна в края на конфликта от 1991-1995 г. в Хърватия.
Хърватия започна военна офанзива с кодовото название операция "Буря" на 4 август 1995 г. за района на Крайна, който бе превзет от сръбските сепаратисти през 1991 г.
В операцията, която продължи няколко дни и в последвалите дейстивя, които продължиха до 15 ноември 1995 г.
Готовина бе командващ Оперативната зона на Сплит на хърватската армия.
В това си качество, той и де юре и де факто е командвал и контролирал всички хърватски сили на операция "Буря" в южната част на района на Крайна, твърдят прокурорите на ООН в коригираното обвинение срещу Готовина, публикувано през март 2004 г..
Обвинението съдържа четири престъпления срещу човечеството и три нарушения на законите или правилата на воденето на война като преследване, убийства, ограбване на собственост, разрушаване на градове и села, депортиране и други антихуманни действия, извършени по време на операцията.
МНТБЮ смята, че Готовина носи лична вина за тези престъплания, включително незаконните убийства на най-малко 150 сърби от Крайна.
Според съобщенията около 200 000 сърби от Крайна са били разселени в резултат от офанзивата и последвалите действия на хърватската армия.
Според прокурорите на ООН Готовина, в самостоятелни действия или заедно с други, сред които Иван Чермак, Младен Маркач и бившият хърватски президент Франьо Туджман, е участвал в съвместна престъпна инициатива, чиято цел е била насилственото и трайно премахване на сръбското население от района на Крайна.
Като част от тази инициатива, той "е планирал, инициирал, наредил и извършил или е съдействал за планирането, подготовката или извършването" на тези престъпления.
Прокурорите също твърдят, че макар и да е знаел, или е имал основание да подозира, че неговите подчинени се готвят да извършат зверствата, описани в обвинителния акт, или дори са ги извършили, Готовина не е взел необходимите мерки, за да предотврати тези действия или да накаже извършителите.
Нещо повече, той не е изпълнил задължението си да възстанови обществения ред и сигурността в региона, включително в столицата Книн и околните общини.
Готовина е роден на 12 октомври 1955 г. в хърватския остров Пашман в община Задар.
Професионален военен и бивш френски легионер с чин старши ефрейтор, той се завръща в Хърватия през юни 1991 г., за да се присъедини към Националния гвардейски корпус като началник на операциите и обучението на 1-ва бригада.
От февруари до април 1992 г. Готовина е заместник-командир на Специалната част на главния щаб на хърватската армия, след което получава шестмесечно назначение в Съвета по отбраната на Хърватия.
През октомври 1992 г. той е назначен за командир на Оперативната зона на Сплит на хърватската армия, която по-късно е преименувана на Военен район на Сплит, като остава на този пост до март 1996 г.
Междувременно той е повишен в чин генерал-майор и след това в генерал-полковник.
През март 1996 г. Туджман, който по онова време е президент на Хърватия, назначава Готовина за началник на Инспектората на хърватската армия.
Стипе Месич, който печели президентстките избори през февруари 2000 г., освобождава Готовина от военна служба на 29 септември същата година.
В доклад до Съвета за сигурност на ООН на 23 ноември 2004 г. дел Понте заяви ,че бившият генерал е изчезнал през юни 2001 г., след като хърватските власти са го информирали, че срещу него има предявено обвинение.
След изчезването му, местонахождението на Готовина се превръща в тема за спекулациии и противоречия.
Упражнявайки натиск върху Загреб да арестува и предаде на МНТБЮ укриващия се обвиняем, дел Понте твърди, че той е бил забелязан в Хърватия нееднократно.
Тя също твърди, че "добре организирана мрежа, влючително и държавните структури" му помага да избяга от правосъдието.
Хърватски високопоставени служители, които по различни поводи публично призоваваха Готовина да се предаде на трибунала, поддържаха твърдението, че той е напуснал страната, но същевременно обещаваха, че ще бъде арестуван, ако бъде открит.
В съобщения в медиите от февруари 2004 г. се твърди, че Готовина е живял свободно в югоизточна Франция.
След шестгодишната му служба във Френския чуждестранен легион, той получава френско гражданство през 1979 г.
След това се смята, че е живял известно време в Ница и в южна Франция и му се е налагало да пътува често до Южна Америка и други места.
Той се намира под защитата на мафията, дори на местните властимащи.
"Той може да живее, без да се крие; може дори да пътува извън страната без никакви проблеми", писа френският всекидневник "Монд", цитирайки доклад на френската разузнавателна агенция DST.
Но всекидневникът също отбелязва, че предишни съобщения, според които Готовина е бил в Корсика, Марсилия или другаде във Франция, са се оказали недостоверни.
На 11 октомври 2004 г. ЕС прие наредба, замразяваща "всички средства и икономически ресурси, принадлежащи или притежавани" от тримата най-издирвани обвиняеми от МНТБЮ - Караджич, Младич и Готовина.
Най-важните обвиняеми, издирвани от Трибунала на ООН за военни престъпления, Радован Караджич и Ратко Младич се прехвърлят без проблеми от двете страни на границата между Босна и Херцеговина (Бих) и Сърбия-Черна Гора, каза представител на ЕС.
Изявлението идва дни след като главният прокурор на ООН за военни престъпления твърдеше, че Караджич се е преместил в Белград.
Генералният секретар на НАТО Яп Де Хоп Схефер увери членовете на Европейския парламент във вторник (24 февруари), че Алиансът "прави всичко възможно" за залавянето на военнопрестъпниците, издирвани от Трибунала на ООН.
Пратеникът на Европейската комисия (ЕК) в Босна и Херцеговина (БиХ) заяви във вторник (24 февруари), че най-издирваните обвиняеми във военни престъпления от сръбски произход Радован Караджич и Ратко Младич се прехвърлят без проблеми през границата със Сърбия-Черна гора.
"Доколкото разбирам, те могат да се прехвърлят от двете страни на границата и се опасявам, че без съмнение те го правят", цитира АФП думите на посланик Майкъл Хъмфриз.
Изявлението му идва по-малко от две седмици, след като главният прокурор на ООН за военни престъпления Карла дел Понте твърдеше, че Караджич е избягал в Белград, в светлината на интензифицираните усилия на СФОР за неговото залавяне.
От дълго време тя поддържа тезата, че Младич живее в Сърбия с протекцията на представители на военните.
Белград отрича и двете твърдения.
Военновременните лидери на босненските сърби заедно с укриващия се хърватски генерал Анте Готовина са сред най-издирваните от Трибунала в Хага заподозрени от периода на балканските войни през 90-те години на миналия век.
Смята се, че мрежи за поддръжка на Караджич и Младич им помагат да избегнат ареста вече повече от 8 години, след като МНТБЮ повдигна официални обвинения срещу тях през 1995 г.
И двамата са обект на множество обвинения във военни престъпления относно ролята им във войната в БиХ от 1992-1995 г., причинила смъртта на повече от 200 000 души.
Те са също така обвинени в геноцид, по-конкретно във връзка с клането в Сребреница през 1995 г. на повече от 7 500 мъже и момчета мюсюлмани.
Както НАТО, така и ЕС поставиха пълноценното сътрудничество с Трибунала на ООН като ключово изискване за интеграцията на държавите от Западните Балкани в евроатлантическите структури.
Във вторник генералният секретар на НАТО Яп де Хоп Схефер увери членовете на Европейския парламент, че Алиансът "прави всичко възможно" за залавянето на военнопрестъпниците, допълвайки, че е "неприемливо" Караджич и Младич да остават на свобода.
Междувременно Хъмфрис предупреди, че отказът от сътрудничество с Трибунала може да възпрепятства стремежите на БиХ за европейска интеграция.
Той призова властите на контролираната от сърбите автономна област Република Сръбска (РС) да арестуват обвиняемите.
"Това може да бъде сторено и се надявам, че ще бъде сторено", каза Хъмфриз.
РС е често пъти критикувана за това, че не е арестувала един-единствен заподозрян във военни престъпления след края на конфликта.
Премиерът на РС Драган Микеревич заяви във вторник, че лошото " досие" в тази област се дължи на "липса на точна информация", но подчерта, че правителството му има политическата воля да извърши такива арести и обеща "по-добри резултати" в бъдеще.
В изявление от вторник в Баня Лука премиерът на БиХ Аднан Терзич каза, че неизпълнението на задълженията може да забави влизането в европейските структури с две-три години.
"Това би бил катастрофа за БиХ, тъй като други държави от Западните Балкани се движат напред със свой собствен темп", посочи той.
Той ще бъде сред официалните представители, с които германският външен министър Йошка Фишер се очаква да се срещне по време на визитата си в БиХ в сряда.
Дипломатът ще проведе разговори с членове на тристранното президентство, както и с Пади Ашдаун, Върховен представител на международната общност в БиХ.
Цитирайки говорителя на германското МВнР АФП посочи, че разговорите ще се съсредоточат, между другото, и върху "евроатлантическата интеграция".
Президентът Стипе Месич оцени високо въоръжените сили в сряда (28 май), когато се отбелязва Денят на армията и Денят на сухопътните войски.
Той изтъкна ролята на военните в националната борба за независимост и открои участието на армията в мисии на ООН и в програмата на НАТО "Партньорство за мир".
Бившият босненски сръбски генерал Драгомир Милошевич беше прехвърлен във вторник (22 март) в Естония, където ще излежава своята 29-годишна присъда за престъпления срещу цивилни граждани по време на 44-месечната обсада на Сараево, извършени в периода 1994-1995 г.
Решението за прехвърлянето му беше взето от председателя на Трибунала Патрик Робинсън.
Апелативната камара на съда намали 33-годишната присъда на Милошевич на 29 години през ноември 2009 г. с мотива, че въпреки че е отговорен за престъпленията по силата на заемания от него пост на командващ на войските, няма доказателства той да е разпореждал разстрела на цивилни граждани по време на артилерийския обстрел на босненската столица.
Служители на Държавната агенция за разследване и охрана арестуваха във вторник (27 май) четирима босненски сърби по подозрения в изтезания и убийство на босненски мюсюлмани и хърватски пленници през август 1992 г.
Арестуваните в босненския сръбски град Приедор може да са участвали в убийството на над 250 пленници - босненски мюсюлмани и хървати - в Коричанске Стиене в Централна Босна.
Междувременно в понеделник полицията на Федерация БиХ проведе широкомащабна операция срещу местна мрежа за детска порнография.
Вътрешното министерство съобщи, че полицията е претърсила 22 жилища и е започнала разследване срещу 48 души.
Бюро за военна координация на НАТО бе открито в Белград.
Още от седмицата: министрите на отбраната на Албания, Хърватия и Македония се срещнаха в Тирана; папа Бенедикт XVI се срещна с архиепископ Христодулос.
"Това бележи началото на нова ера", заяви заместник генералният секретар на НАТО Алесандро Минуто Рицо по време на откриването на Бюрото за военна координация на НАТО в Белград в понеделник (18 декември).
НАТО откри в понеделник (18 декември) в Белград Бюро за военна координация.
Бюрото ще улесни сътрудничеството между Алианса и сръбската армия, в която бяха извършени сериозни реформи с цел подготовката й за членство в НАТО.
"Това бележи началото на нова ера", заяви по време на церемонията заместник генералният секретар на НАТО Алесандро Минуто Рицо.
Министрите на отбраната на Албания, Хърватия и Македония се срещнаха в Тирана във вторник (12 декември).
Те приеха обща декларация, определяща посланието на НАТО от срещата на върха в Рига миналия месец като голям стимул, даващ на страните нов тласък в реформирането на армиите им.
Албанският външен министър Бесник Мустафай завърши посещението си в Косово в неделя (17 декември).
Той се срещна с косовския президент Фатмир Сейдиу, с международни представители, представители на косовското временно правителство и членове на политически партии.
Министърът на инфраструктурата на Израел Бинямин Бен Елизер се срещна в четвъртък (14 декември) с турския енергиен министър Хилми Гюлер в Йерусалим.
Двамата обсъдиха възможностите за изграждане на нов "енергиен коридор", който да транспортира нефт от Баку до Израел през тръбопровода Джейхан.
Папа Бенедикт XVI се срещна в четвъртък (14 декември) с архиепископ Христодулос, предстоятел на Гръцката православна църква, за да обсъди връзките между двете църкви.
Българският премиер Сергей Станишев се срещна във вторник (12 декември) с иракския си колега Нури ал Малики и с други високопоставени иракски предствители в Багдад.
Той ги увери, че страната му е готова да продължи подкрепата си за Ирак.
Британският премиер Тони Блеър посети Турция в петък (15 декември), след срещата на върха на лидерите на ЕС в Брюксел.
Разговорите засегнаха основно отношенията между Турция и ЕС и кипърския въпрос.
ЕС е готов да приеме миротворческата мисия в Босна и Херцеговиня (БиХ) от НАТО през декември, каза в петък (17 септември) министърът на отбраната на Холандия Хенк Камп, след като проведе разговори със своите колеги от другите страни-членки на ЕС.
Камп, чиято страна в момента оглавява ротационното председателство на ЕС, каза пред репортери, че подготовката протича гладко и ЕС не очаква някакви пречки.
Военните министри на съюза се договориха да сформират най-малко девет "бойни групи", които могат да бъдат разположени бързо във военни зони, както и нова паравоенна сила, подобна на италианските карабинери, която ще бъде използвана за поддържане на реда в следконфликтните зони.
Българското военно разузнаване е било уведомено за възможни терористични нападения срещу няколко дипломатически мисии в страната през първите десет дни на 2004 г., съобщи началникът на военното разузнаване генерал Пламен Студенков в събота (17 януари) в интервю за Дарик радио.
Въпреки че срокът е отминал, не е ясно дали остава заплахата от терористична атака, каза Студенков.
Той също така призна възможността терористични групи да се опитат да използват България като база за организиране на нападения в Западна Европа и отбеляза, че властите не бива да подценяват подобен сценарий.
Двама бивши генерали ще бъдат съдени за военни престъпления, извършени по време на конфликта 1991-1995 г., съобщиха официални лица в четвъртък (3 май).
Мирко Норач и Рахим Адеми са обвинени, че са допуснали военнослужещи под тяхно командване да убият 30 сръбски цивилни лица и военнопленници по време на офанзива в бунтовническата сръбска територия през септември 1993 г.
Процесът, който трябва да започне в Загреб следващия месец, се смята за важно изпитание за съдебната система на Хърватия.
Норач и Адеми първоначално бяха обвинени от Трибунала на ООН за военни престъпления, но случаят бе прехвърлен в Хърватия през септември 2005 г.
В понеделник (15 юни) правителството заяви, че ще поиска разследване на предполагаем военен заговор с цел дискредитиране на управляващата Партия на справедливостта и развитието (ПСР).
На пресконференция заместник министър-председателят Джемил Чичек каза, че правителството ще внесе жалба за търсене на наказателна отговорност във връзка със съобщение, публикувано в либералния всекидневник "Тараф" миналия петък, в което се твърди, че военни кръгове са подготвяли план "за понижаване на обществената подкрепа" за ПСР и един от нейните влиятелни поддръжници, мюсюлманския проповедник Фетхула Гюлен.
Вестникът публикува също така текст, смятан за документ, насочен към предотвратяване на "разрушаването на светското държавно устройство на Турция и заменянето му с ислямска държава" от управляващата партия и движението на Гюлен.
"Ние стигнахме до заключението, че подразделения на генералния щаб не са изготвяли такъв план", заяви армията в изявление, публикувано на нейния уебсайт.
ПСР определи разследването от страна на армията като "незадоволително".
Правителството не е получило официално искане за изпращане на подкрепления за военния си контингент в Афганистан, заяви говорителят на министерството на външните работи Намик Тан в сряда 28 (април).
Тан призна, че Международните сили за поддържане на сигурността (ИСАФ), разположени извън Кабул, се нуждаят от подкрепления, но подчерта, че Турция командва ИСАФ в продължение на осем месеца миналата година и вече е изпратила деветчленна делегация за участие в изграждането на летището в Кабул.
Анкара ще изпрати и три хеликоптера в Афганистан, както бе договорено по-рано.
На този етап, каза Тан, правителството не възнамерява да подсилва екипите за благоустрояване на провинциите извън Кабул.
Американските компании "Дженерал Дайнамикс" и "Нортроп" проявяват интерес към българските военни заводи, каза заместник-министърът на икономиката Радослав Бозаджиев във вторник (30 март).
Той обясни, че след като България официално се присъедини към НАТО, националният военно-промишлен комплекс зависи в значителна степен от поръчки от държави-членки на Алианса за стимулиране и модернизиране на военните заводи.
Българската гранична полиция е подписала споразумение за сътрудничество с турската брегова охрана във вторник.
Споразумението цели да предотврати нарушения на сухопътните граници, териториалните води и икономическите зони.
Нов доклад на ОССЕ похвали постигнатия от Хърватия напредък в съдебното преследване на военни престъпления през последните 18 месеца, но призова за увеличаване на усилията за затвърждаване на тази тенденция.
Документът посочва също и необходимостта да се прилагат равни стандарти за наказателна отговорност и да няма етнически пристрастия при вземането на решения за възбуждане на съдебни дела.
Също в четвъртък парламентът започна дебати по проектоизмененията на закона за наказателното производство, който ще се въведе догодина.
Държавната телевизия предаде, че двама души са загинали при катастрофа на хеликоптер във военна база в петък (30 юли).
Бойният хеликоптер "Апачи" е паднал в базата "Мегара", на около 40 км западно от Атина.
Военните потвърдиха единствено катастрофата.
Генерал Яшар Буюканът, началник на генералния щаб, каза във вторник (11 декември), че Кюрдската работническа партия (ПКК) се политизира и легализира.
Той посочи като пример присъствието на прокюрдската Партия за демократично общество (ПДО) в парламента.
Буюканът каза също, че единственият аспект на тероризма, който не е бил легализиран, е въоръжаването на членовете й, и че вътрешната подкрепа за тероризма трябва да бъде спряна.
Междувременно заместник-началникът на генералния щаб Ергин Сайгун разкритикува някои членки на ЕС за подкрепата им за ПКК чрез някои техни действия.
Той обвини също така ПКК в използване на пропаганда в Европейския парламент, както и в парламентите на Великобритания и Франция.
Началникът на генералния щаб, генерал Илкер Башбуг, отрече в неделя (14 март) спекулациите в медиите, че офицери на командни длъжности в армията са заплашили с масови оставки.
Репортажите се появиха, след като десетки офицери бяха арестувани в края на февруари по подозрения в заговор за преврат срещу правителството от 2003 г., известен като "Боен чук".
ЮЛЕКС и Косовската полиция арестуваха в четвъртък (7 април) косовски сърбин, заподозрян в извършване на военни престъпления през 1999 г.
Заподозреният бе идентифициран като Зоран Колич от община Липян.
Той е висш представител на Независимата сръбска либерална партия, която е част от управляващата коалиция.
"Обвиненията са свързани с убийства и нечовешко отношение към цивилни граждани в Косово през май 1999 г.", се казва в изявление на ЮЛЕКС.
Заподозреният в извършването на военни престъпления генерал Бранимир Главаш е бил преместен от затворническата болница в интензивното отделение на местна болница, съобщи неговият адвокат Анте Мадунич в сряда (12 декември).
Главаш, който започна гладна стачка на 7 ноември и живее само на вода, е в тежко състояние, каза Мадунич.
Главаш бе привлечен към отговорност през април във връзка с дадената от него заповед на членовете на командваната от него част през 1991 г. да отвлекат, измъчват и убият десетки сърби в Осиек.
Според съобщение, публикувано във вторник (5 април), полицията в Дюселдорф е арестувала сърбин, осъден в Хърватия за военни престъпления, извършени по време на войната от 1991-1995 г.
Ренато Петров, бивш полицай в самообявилата се Сръбска автономна област Краина, беше осъден задочно от Хърватия през 1995 г. на 20 години затвор за участие в убийствата през 1991 г. на 43 хърватски войници и цивилни в Задар.
Сръбският върховен съд съобщи в понеделник (25 декември), че поддържа 20-годишната присъда за Саша Цветан, бивш член на сръбската полицейска част, известна като "Скорпиони".
Той бе осъден за военни престъпления, извършени по време на конфликта в Косово през 1999 г.
Белградският общински съд първо го осъди през февруари, след като го обяви за виновен за убийствата на 14 етнически албански цивилни лица, включително жени и деца, в Подуево на 22 март, 1999 г.
Върховният съд отхвърли като неоснователна жалбата на Цветан, че присъдата е резултат на международен натиск.
ЕС е поел ангажимент към европейското бъдеще на Сърбия и Черна гора и би искал да подпише Споразумението за стабилизация и асоцииране до есента, каза председателят на Европейската комисия Жозе Мануел Барозу в Белград миналата седмица.
Той обаче предупреди, че неизпълнението на задълженията към МНСБЮ представлява сериозна пречка.
Президентът на Сърбия и Черна гора Светозарр Марович (вдясно) се ръкува с председателя на Европейската комисия Жозе Мануел Барозу в Белград в четвъртък (16 февруари).
Председателят на Европейската комисия Жозе Мануел Барозу каза в четвъртък (16 февруари), че ЕС остава твърдо ангажиран с европейското бъдеще на Сърбия и Черна гора, като предупреди, че преговорите по Споразумението за стабилизация и асоцииране могат да се провалят, ако сътрудничеството на съюзната държава с Международния наказателен съд за бивша Югославия (МНСБЮ) остане недостатъчно.
Сътрудничеството трябва да се подобри до края на февруари, за да може процесът да продължи, посочи Барозу след разговори на високо равнище в Белград.
Брюксел иска да подпише споразумение тази есен, каза Барозу, но това не може да стане, ако Белград не реши проблема с неизпълнението на задълженията си към съда в Хага.
Един от основните нерешени въпроси е, че все още не са заловени укриващи се обвиняеми, сред които е и бившият босненски сръбски военен командир Ратко Младич.
В опасност е доверието във върховенството на закона и демократичните основи на обществото.
"Никой не трябва да позволява на обвинените в престъпления да откраднат тази част от европейското бъдеще", каза Барозу пред депутатите от парламента на Сърбия и Черна гора.
Еврокомисарят по разширяването Оли Рен, който придружаваше Барозу в обиколката му в Югоизточна Европа, каза, че ще информира външните министри от ЕС в края на този месец за нивото на сътрудничеството с МНСБЮ.
Тази оценка ще зависи от мнението на главния прокурор на ООН Карла дел Понте.
Напоследък Дел Понте остро критикува Белград, като посочва, че многократните обещания за сътрудничество не са довели до реални действия.
Все пак властите в Белград се опитват да убедят международната общност, че са решени да се справят с проблема.
Президентът на Сърбия и Черна гора Светозар Марович каза след срещата си с Барозу, че преговорите по Споразумението за стабилизация и асоцииране са много важни за държавния съюз и никой няма да ги изложи на риск, като откаже да сътрудничи на Трибунала в Хага.
Междувременно федералният министър на отбраната Зоран Станкович - бивш колега на Младич - каза, че ще се оттегли, ако беглецът не бъде скоро арестуван.
Въпреки тези най-нови обещания обаче Младич остава на свобода.
Министърът на правосъдието Весна Скаре-Озболт потвърди в петък (20 януари), че Загреб подготвя официално искане за екстрадирането на бившия командир от сръбската милиция Драган Василкович от Австралия.
Властите там са го задържали по-рано същия ден на основание международна заповед за арест, издадена от Хърватия.
В нея Василкович, известен като "капитан Драган" се обвинява в извършване на престъпления срещу хърватски военнопленници и цивилни лица в Хърватия и БиХ през периода 1991-1995 г.
Според Скаре-Озболт, искането за екстрадиране ще бъде подадено веднага след като съдът в Сибеник, който първи започна правната процедура, представи всички необходими документи.
Върховният съвет по отбраната на Сърбия и Черна гора реши в четвъртък да назначи бригадния генерал Драган Паскас на поста началник на генералния щаб на армията.
Той ще замени генерал Бранко Кърга, който трябва да се пенсионира в края на месеца.
Страната празнува Деня на победата с военни паради в Анкара и в други големи градове в неделя (30 август).
Най-големият парад се състоя в Анкара, където около 8 000 военни маршируваха покрай президента Абдула Гюл, премиера Реджеп Тайип Ердоган, началника на генералния щаб на армията Илкер Базбуг и други официални представители.
Прелетяха военни самолети и преминаха десетки танкове и бронирани коли.
В Дена на победата се отбелязва победата на турската армия, ръководена от Мустафа Кемал Ататюрк в гръцко-турската война през 1919-1922 г.
На този ден също се отдава почит на турските въоръжени сили.
Босненско-сръбската полиция е задържала осем лица, обвинени от местен съд във военни престъпления.
Арестите са първите по рода си, извършени от властите в РС, които заявяват, че тези действия сигнализират готовност за сътрудничество с Трибунала на ООН за военни престъпления.
Босненско-сръбската полиция извърши първите по рода си арести в понеделник (15 ноември), задържайки осем души, обвинени от военен съд.
Властите в контролираната от сърбите автономна област Република Сръбска (РС) на Босна и Херцеговина са арестували осем души, обвинени, че са извършили военни престъпления срещу босненски мюсюлмани по време на конфликта от периода 1992-1995 г.
Действията от понеделник (15 ноември) бележат първата стъпка на автономната област към залавяне на заподозрени във военни престъпления.
Нито един от задържаните обаче не е сред двадесетте и едно лица, издирвани от Международния наказателен трибунал за бивша Югославия (МНТБЮ).
Действайки по заповед на Сараевския кантонален съд, специалните полицейски сили на РС арестуваха Йован Скобо, Светко Новакович, Момир Глишич, Горан Васич, Желико Митрович, Веселин Канцар, Драгое Радованович и Момир Скакавац.
Двама от тях, Скобо и Новакович, са обвинени в геноцид, докато останалите са обвинени в извършване на престъпления срещу цивилни и военнопленници, съобщи представителят на съда Слободан Николич.
Според съобщения на местни медии лицата са арестувани в градовете Пале, Лукавица и Фока по време на операции, предприети от специалните сили на РС.
Според Николич всичките осем заподозрени са били прехвърлени в съд в Сараево.
Съгласно съобщения в местната преса те ще останат в ареста в течение на един месец.
МНТБЮ даде съгласие заподозрените да бъдат съдени в местния Сараевски кантонален съд, посочи съдията Срето Църнак.
Арестите идват на фона на силен натиск от страна на международната общност върху властите на РС да започнат да предават обвинени, които се издирват от МНТБЮ, включително военновременния босненско-сръбски лидер Радован Караджич и неговия военен командир Ратко Младич.
По време на брифинг в централата на Съвета за сигурност на ООН миналата седмица Върховният представител Пади Ашдаун отново разкритикува властите на РС за нежеланието им да направят нещо в тази насока.
Той предупреди, че това може да навреди на шансовете за присъединяване на БиХ към НАТО и ЕС.
Основният говорител на офиса на Ашдаун приветства арестите от понеделник като положителна първа стъпка, но подчерта разликата между местните и международните обвинителни актове.
"Независимо че предполагаемите престъпления на арестуваните са сериозни, задържаните са дребни риби в сравнение с лицата, обвинени от Хагския трибунал", цитира всекидневникът от БиХ Дневни аваз думите на Ирена Газелова.
"Властите в РС ще бъде оценявани в крайна сметка по това, дали всъщност арестуват военнопрестъпници, обвинени от Хагския трибунал", допълни тя.
Според представители на РС от понеделник арестите са индикация за решимостта да се сътрудничи с МНТБЮ.
Вътрешният министър на РС Марко Матияшевич обеща още стъпки за изпълнение на задълженията на областта към Трибунала.
Събощава се, че Съветът на ЕС е решил в понеделник да разшири обхвата на "замразяването" на всички авоари и икономически ресурси на лица, обвинени от МНТБЮ, добавяйки 18 нови имена на обвиняеми към списъка, който първоначално включваше Караджич, Младич и хърватския беглец Анте Готовина.
Сред новите имена са 17 етнически сърби, както и Мирослав Брало, босненски хърватин, който неотдавна бе прехвърлен в Хага, след като се предаде доброволно.
Всички, с изключение на Брало, имат забрана да влизат на територията на ЕС, съобщи пресата в БиХ във вторник.
Приветстваме решението на ЕС.
"То представлява още една стъпка, която ще ограничи пространството за маневриране на онези, които се укриваха от или препятстваха правосъдието", каза Гузелова.
Очакваме властите на РС да направят подобно нещо със замразяването на авоарите, собственост на 18-те обвинени в Хага.
Босненската сръбска полиция арестува сърбин, издирван за военни престъпления в съседна Хърватия.
Анджелко Теодорович, на 42 г., бе задържан по силата на заповеди за арест на Хърватия и "Интерпол" в гр. Градишка в неделя сутринта (21 ноември).
Той бе предаден на държавния съд на Босна и Херцеговина в Сараево за разглеждане на екстрадицията му.
По случая не са публикувани други подробности.
Задълбочаването на отношенията в областта на отбраната засилва и стремежите на Белград към интеграция.
Сръбски войник тренира заедно с български войници по време на съвместно учение.
По-рано този месец представители на България и на Сърбия подписаха в Белград годишния план за двустранно военно сътрудничество.
Изчерпателният документ обхваща свързани с отбраната аспекти в областта на здравеопазването, образованието, полицейската работа и географията, както и нов раздел за почивка на военните, включително семейство, туризъм, посещения на сръбски военни представители в България и обратно.
Военното сътрудничество между България и Сърбия датира от 1996 г., когато бе подписано рамковото споразумение за военно сътрудничество, което бе преподписано през 2007 г., след разделянето на Сърбия и Черна гора.
Оттогава сътрудничеството непрекъснато се разширява.
Според българския военен аташе в Белград, подполковник Емил Шипочки, планът за сътрудничество за миналата година е разширен с над 130 % и същото се очаква и за тази година.
Още през тази година двете съседни държави са си сътрудничили по близо 30 военни дейности.
Бранислав Джорджевич, директор на Центъра за стратегически изследвания към Белградската академия за дипломация и сигурност, каза за SETimes, че сътрудничеството в областта на отбраната със съседните държави е неизбежно, като се има предвид еднаквото или подобно геополитическо положение, заплахи и предизвикателства.
Отношенията между Сърбия и България в областта на отбраната са доказателство за това, как може да се преодолее отрицателното историческо наследство.
"[Друг] добър пример за това са отношенията между Германия и Франция", каза Джорджевич.
Той посочи, че най-голямата полза от сътрудничеството е, че България е член на НАТО, а Сърбия, като член на програмата "Партньорство за мир", е длъжна да участва в нейната дейност и по този начин придобива значителен опит.
Двустранното сътрудничество, от своя страна, става многостранно.
Например Българската армия покани Сърбия да участва в съвместни учения с български и американски войници в рамките на проекта на Европейското командване на САЩ за ротация на въоръжените сили в района на Черно море, който се проведе в България.
По време на председателството на България Сърбия стана пълноправен член и на Процеса на срещи на министрите на отбраната от Югоизточна Европа.
Миналата година България дари на Сърбия софтуер за кодификация в системата на отбраната и благодарение на това бяха изпълнени стандартите на НАТО и ЕС.
"Надяваме се, че сме допринесли за постигането на най-високи стандарти от Сърбия, като това включва изпълнението на условията за предстоящото приемане на Сърбия в Европейската агенция по отбрана", каза Шипочки за SETimes.
Най-важното военно учение с участието на военновъздушните сили на двете страни са бойните стрелби по радиоуправляеми мишени на полигона в Шабла, България.
На стрелбите присъстваха държавни и военни ръководители от двете страни.
Занко Спасов, на 62 г., българин, който живее в Ниш, казва, че добрите военни отношения между двете съседни държави засилват спокойствието.
Когато знаеш, че твоят народ си сътрудничи с държавата, в която живееш, това ти дава по-голяма сигурност; чувстваш се защитен.
"Този годишен план наистина ме окуражава, защото съм сигурен, че няма да има война", каза Спасов за SETimes.
Главният прокурор на ООН Карла дел Понте призова в сряда (20 октомври) парламента на Босна и Херцеговина (БиХ) да приеме поправки в конституцията, с които да създаде условия за учредяване на специален съд за военни престъпления.
"Неприемането на такива поправки ще подкопае сериозно борбата за търсене на отговорност от военнопрестъпниците", каза тя в съвместно изявление с върховния представител на международната общност в БиХ Пади Ашдаун, след като двамата се срещнаха в централата на Хагския трибунал.
Парламентът трябва да гласува поправките в четвъртък.
Министърът на отбраната на БиХ Никола Радованович заяви в интервю, публикувано в сряда, че военните срещат проблеми с унищожаването на 30 000 тона излишни оръжия.
Той се оплака, че претопяването на оръжейните запаси ще бъде вредно за околната среда.
Във вторник (25 януари) министър-председателят Сали Бериша събра началниците на армията и представители на министерството на отбраната, за да бъдат обсъдени нужните мерки преди новите протести на опозицията, планирани за петък.
Бериша заяви, че протестите представляват опити за преврат и че военните няма да толерират каквито и да било опити от страна на цивилни лица да се приближават до военни обекти.
Прерасналите в насилие протести от 21 януари бяха опит за сваляне на властта, заяви Бериша, позовавайки се на информация от чуждестранни разузнавателни агенции.
Главният прокурор Ина Рама обаче отхвърля подобни твърдения, заявявайки, че според полицейските доклади са били нанесени само щети на държавна собственост.
Рама е помолила Съединените щати да помогнат в разследването на протестите, по време на които загинаха трима души и десетки бяха ранени.
Тя заяви, че помощта ще бъде техническа и по-специално лабораторни експертизи, които да потвърдят процеса.
Посланикът на САЩ Александър Арвизу призова основните политически партии да преосмислят плановете за провеждането на демонстрации по-късно тази седмица.
Междувременно организацията "Хюмън Райтс Уоч" поиска независимо разследване на насилието от миналата седмица и призова Бериша да не се намесва в работата на прокуратурата.
Шестима членове на командването на Националната гвардия са отказали да докладват пред прокуратурата във връзка с насилието.
Бериша ги подкрепя с твърдението, че Националната гвардия е предотвратила преврат.
"Хюмън Райтс Уоч" призова също опозицията да се въздържа от провокативни изявления.
Военната прокуратура е предприела разследване срещу няколко офицери от армията за това, че са създали нелегална организация, съобщи в петък (18 юли) всекидневникът "Акшам".
Случаят може да се свърже с разследването на съмнителната секуларистка групировка "Ергенекон", за която се твърди, че е планирала преврат срещу проислямското правителство.
Според съобщения, през 2005 г. Националната разузнавателна агенция е разследвала повече от 20 офицери от въздушните сили, за които се е смятало, че замислят създаването на нелегална организация.
Генералният щаб на турската армия е окачествил случая като "опит на някои кръгове да представят военните като врагове на държавата".
Съдът за военни престъпления на БиХ осъди в петък (7 април) Неджо Самарджич, босненски сърбин, обвинен в престъпления срещу мюсюлмански цивилни лица, извършени във Фока през 1992-1993 г. на 13,4 години затвор.
Това е първата присъда, която съдът издаде след като започна да функционира преди една година.
Самарджич, 38-годишен, бе обявен за виновен в престъпления срещу човечеството, включително преследване, изнасилване и мъчения.
Също в петък, директорът на полицията на Република Сръбска подаде оставка, след като главният прокурор на ООН Карла дел Понте изпрати писмо до сръбското правителство, в което твърди, че той не сътрудничи на трибунала на ООН за военни престъпления.
Драгомир Андан, 55-годишен, пое този пост през март 2005 г.
Медиите в мюсюлманско-хърватската област го бяха обвинили в извършване на военни престъпления.
За него също се твърди, че е близък с Ратко Младич.
Андан отхвърли тези твърдения.
Военните убиха двама партизани от терористичната Кюрдска работническа партия (ПКК) в неделя (30 септември), ден, след като в организирана от ПКК засада 12 души загинаха при една от най-кървавите атаки през годината.
Според властите бунтовниците са се опитали да нападнат военен пост на границата с Ирак.
Министерството на отбраната на Сърбия-Черна Гора потвърди в понеделник (22 септември), че офицер от армията е бил арестуван по обвинения в шпионаж.
Подполковник Драголюб Живкович е бил арестуван по обвинения, че е събирал военна информация, представяйки се за кадър на службите за сигурност.
Според белградското радио Б92 той е предавал информацията на Русия.
Канцлерът Ангела Меркел потвърди в петък (1 декември) продължаващата подкрепа на нейната страна за усилията на Сърбия да продължи по пътя към евроатлантическа интеграция, но също така подчерта, че пълното сътрудничество с трибунала на ООН за военни престъпления остава ключово изискване.
На среща със сръбския президент Борис Тадич в Берлин, Меркел подчерта интереса на Германия от стабилността на Сърбия и Западните Балкани и обеща и в бъдеще да подпомага процеса чрез политически и икономически средства.
Съвместната военна комисия за БиХ, съставена от представители на БиХ, ЕУФОР и НАТО, проведе заседание в базата "Бутмир" във вторник (17 януари) и обяви, че намаляването на броя на военните бази в страната ще бъде приоритет през тази година.
Министерството на отбраната запозна членовете на комисията с предвидения график за реформи и преструктуриране.
Участниците обсъдиха и въпроси, свързани с прехвърлянето на повече отговорности от ЕУФОР на властите в БиХ.
Във вторник ЕУФОР съобщи, че нейни части са намерили около три тона оръжие и боеприпаси, скрити в подземен склад в Козарска Дубица.
Те са открили мястото по сигнал от местен жител.
Главният прокурор на Република Сръбска Амор Букич обяви през почивните дни, че в автономната област се води съдебен процес срещу десет души, обвинени във военни престъпления.
Той подчерта, че неотдавнашното преструктуриране на съдебната система и назначаването на нови прокурори значително е ускорило процеса.
Босненската комисия за изчезнали лица съобщи в петък (8 декември), че съдебни експерти са ексхумирали останките на 258 души от масов гроб в северната част на Бръчко.
Представител на комисията заяви, че телата са на мюсюлмани и хървати, избити от босненските сръбски войски, завладели района в първите дни на босненския конфликт.
Яшар Буюканът, началник-щаб на турската армия, заяви по време на конференция по сигурността в Анталия във вторник (3 юли), че липсва достатъчно международно сътрудничество в борбата срещу кюрдските терористи.
"Затрудняваме се да разберем някои позиции и отношения, с които се сблъскваме", каза той.
Турски официални представители и преди са изразявали разочарованието си от очевидното според тях нежелание на иракските и американските власти да организират широкомащабни операции срещу кюрдските бунтовнически бази в Северен Ирак.
Представители на правителствата на Афганистан и Пакистан ще се срещнат в Анкара в петък, за да обсъдят съвместните усилия срещу движението на талибаните и начините за решаване на конфликтите между двете страни.
Срещата е първата по рода си между двете страни.
В понеделник (27 март) в Сплит, Хърватия, започна петдневно военно учение по инициатива на САЩ и "Адриатическата харта".
Военноморското и сухопътно учение включва участници от страните, подписали хартата - Албания, Хърватия и Македония - и Съединените щати.
Няколко други страни участват като наблюдатели.
Целта на учението е да се подобри координацията и взаимодействието при възпрепятстване на разпространението на оръжия за масово унищожение.
Босненският сърбин Стоян Жуплянин, обвинен във военни престъпления, е в затвора в Схевенинген от неделя (22 юни), ден след като Сърбия го предаде на Трибунала за военни престъпления в Хага.
Той е обвинен в участие в престъпления срещу мюсюлмани и хървати по време на конфликта през 1992-1995 г. в Босна и Херцеговина (БиХ).
Ще бъде обвинен по 12 обвинения за преследване, унищожение, убийство, мъчения, жестоко отношение, нехуманни действия, депортиране и разрушаване на села и религиозни и културни сгради.
Жуплянин, 56-годишен, бе арестуван на 11 юни в сръбския град Панчево.
Прокурори съобщиха в неделя (27 декември), че 30 оръжия, включително картечници, откраднати от военен склад в Букурещ преди около година, са били открити.
Местонахождението им е било открито след десетки обиски в Букурещ и районите на Илфов и Гюргево.
Около 20 души са били задържани за разпит.
Кражбата е станала през януари миналата година.
Единайсет военнослужещи, отговарящи за сигурността на склада, бяха арестувани, но по-късно бяха освободени.
Няколко високопоставени военни бяха уволнени след кражбата, която е една от най-сериозните от този род в Румъния.
Черногорски официални лица заплашиха да напуснат институциите на държавния съюз поради натиска, оказван от сръбския финансов министър Младжан Динкич върху сръбско-черногорския президент Светозар Марович.
Официални лица твърдят, че Марович носи главната отговорност за подписването на спорна военна поръчка.
"От дълго време не се чувствам комфортно на този пост и нещата стават все по-трудни от ден на ден", каза той.
"Ако е нужно да се жертвам в името на добрите отношения между Сърбия и Черна гора, съм съгласен да го направя", каза президентът на Сърбия и Черна гора Светозар Марович.
Президентът на Сърбия и Черна гора Светозар Марович свика в понеделник (19 септември) спешно заседание на висшето държавно ръководство, за да намали напрежението, причинено от скандала във връзка с военна поръчка, който от седмици е в центъра на вниманието на обществеността.
Сръбският финансов министър Младжан Динкич, когото официални представители винят за привличането на общественото внимание върху спорната поръчка, обвини за нея Марович, с което вбеси черногорските държавници.
Марович, който е черногорец по произход, намекна, че може да подаде оставка.
Ако е нужно да се жертвам в името на добрите отношения между Сърбия и Черна гора, съм съгласен да го направя.
Сделката на стойност 300 млн. евро, сключена с частна компания, включваше поръчки за такива артикули, като 500 пилотски якета за военновъздушните сили в състав от 75 пилота, 69000 якета за зенитната артилерия и 74000 каски за въоръжените сили с обща численост около 28000 военнослужещи, което предизвика обвинения в корупция.
Собственикът на компанията Миле Драгич бе арестуван в понеделник за предполагаемо подкупане на неидентифицирани висши служители от министерството на отбраната, а трима старши армейски офицери бяха обвинени в получаване на подкупи, предаде белградксото радио Б92.
В четвъртък черногорски държавни служители заплашиха, че ще напуснат институциите на държавния съюз между Сърбия и Черна гора в Белград и ще се оттеглят в Подгорица.
Белградските медии предадоха в петък, че началникът на канцеларията на Марович, Вуле Томашевич, е предупредил, че оттеглянето ще бъде факт, освен ако някоя безпристрастна международна институция не намери решение на скандала.
Ако Черна гора изпълни заканата си, това ще блокира функционирането на държавния съюз, тъй като президентът и някои министри са от Черна гора, а събранието на държавния съюз не може да взема решения без мнозинство на представителите на Черна гора.
В неделя черногорският премиер Мило Джуканович повтори заканата и обвини сръбското правителство в "извършване на насилие спрямо институциите на държавния съюз и опити да се контролира властта в държавния съюз".
Сръбското правителство отхвърли обвиненията, заявявайки, че "само държавният прокурор може да реши случая с военната поръчка", и призова всички да избягват политическите аргументи в спора.
Джуканович обвини и сръбските политици, че използват скандала, за да провъзгласят независимостта на Сърбия преди референдума за държавния съюз, планиран за следващата година.
Партията на Динкич "Г17 плюс" се обявява за независимост за Сърбия от 2003 г. насам.
На 10 октомври Сърбия и Черна гора ще подпише Споразумение за стабилизация и асоцииране с ЕС, с което ще се приближи с още една крачка до интеграцията в Европа.
Белградският професор по право Стеван Лилич заяви пред SE Times, че скандалът може сериозно да навреди на процеса и може да има пагубен ефект върху Сърбия, тъй като "Сърбия има повече проблеми за решаване от Черна гора, в т. ч. сътрудничеството с Хагския трибунал, решаването на статута на Косово и корупцията в съдебната система".
Началникът на ГЩ на армията Моска Мосчини се срещна с албанския си колега ген. Пелумб Казими в четвъртък (3 юли).
Двамата изразиха общото мнение, че техните страни са постигнали добро ниво на военното сътрудничество.
Казими информира Мосчини за постигнатия напредък в преструктурирането на албанските въоръжени сили.
Разговорите имат особено важно значение сега, когато Италия пое ротационното председателство на ЕС.
С твърдението, че новоиздаденият от прокурорите на ООН обвинителен акт за военни престъпления срещу него е подготовка за "мегапроцес", който би се протакал с години, Радован Караджич поиска в сряда намаляване на броя на обвиненията.
В искане, публикувано в сряда (28 януари), бившият босненски сръбски лидер Радован Караджич настоява, че обвинителният акт срещу него трябва да бъде изменен отново.
Бившият босненски сръбски лидер Радован Караджич поиска в сряда (28 януари) от съдиите от Международния наказателен съд за бивша Югославия (МНСБЮ) да намалят обвиненията срещу него, за да се избегне проточване на делото.
"Подготовката и провеждането на дело с толкова много различни обвинения ще отнеме години и години", твърди той в отговор на решението на прокурорите на ООН да изменят още веднъж обвинителния акт, който бе изменен за първи път през май 2000 г.
Полицията арестува Караджич в Белград на 21 юли 2008 г., близо 13 години, след като прокурорите на ООН за първи път го обвиниха в геноцид и военни престъпления, свързани с конфликта в Босна и Херцеговина (БиХ) от 1992-1995 г.
Опитвайки се да осигурят по-бързо представяне на обвинението срещу Караджич, прокурорите на ООН решиха да опростят обвинителния акт, който бе в сила по време на прехвърлянето му в Хага към края на юли.
Подобно на тази версия и актът, внесен на 22 септември, отново съдържа 11 - но този път преструктурирани - обвинения във военни престъпления.
Той включва две обвинения в геноцид.
Новата версия обаче е по-съкратена както по отношение на обхвата на военните престъпления, за чието извършване според обвинението Караджич е спомогнал, така и по отношение на броя на местопрестъпленията, който бе намален от 41 на 27.
Така Съдът на ООН ще трябва да призове по-малък брой свидетели, което би направило по-лесно спазването на крайния срок - 2010 год., за завършване на всички дела.
Окачествявайки обвинителния акт от 2000 г. като "аморфен", Караджич заяви, че последният "не е много по-добър".
Съдебната камара, предлага той, би трябвало да "разреши да се изменят само части от предложения изменен обвинителен акт, като запази решението си за останалите части до произнасянето на окончателната присъда".
Отричайки всякаква вина, Караджич категорично отхвърли обвиненията, повдигнати срещу него от екипа на главния прокурор на ООН за военни престъпления Серж Брамерц.
"Нито той [Караджич], нито Република Сръбска някога са имали за цел да прогонват или убиват босненски мюсюлмани или хървати, или да унищожат босненските мюсюлмани като група, изцяло или частично", писа той в сряда.
Той прокара паралел между делото срещу него и това срещу Слободан Милошевич.
Обвинителният акт срещу бившия югославски президент съдържаше 66 обвинения и процесът продължи четири години, преди той да почине от инфаркт през март 2006 г.
Макар че новоиздаденият обвинителен акт е като цяло много по-кратък от този срещу бившия му политически наставник, Караджич твърди, че той е подготовка за "мегапроцес", който би се проточил с години.
"Това е първата и най-добра възможност Трибуналът да демонстрира, че се е поучил от процеса срещу Милошевич", каза той.
Съобщава се за инцидент със самолет "Фантом" на ВВС в източния град Лариса рано във вторник (25 април).
Няма много подробности, но местните медии съобщават, че двуместният самолет е паднал близо до летището малко преди да кацне.
Двамата пилоти не са ранени.
Също във вторник бурни протести помрачиха еднодневното посещение на държавния секретар на САЩ Кондолиза Райс в Атина.
Тя се срещна с колегата си от Гърция Дора Бакоянис и след това разговаря с премиера Костас Караманлис.
Атина е първият град, който Райс ще посети по време на регионалната си обиколка, която включва още срещи в Анкара и София.
Босненският сърбин Драган Родич се е съгласил да се признае за виновен във военни престъпления и престъпления срещу човечеството, извършени срещу босненски и хърватски военнопленници по време на босненския конфликт през 1992-1995 г., съобщиха местните медии в събота (23 октомври).
Родич е обвинен в участие в създаването и поддържането на система за наказания и злоупотреби в сградата на училището "Славко Родич" и в лагера "Каменица" в района на Дрвар.
Според съдебното споразумение Родич се е съгласил на присъда от седем или осем години затвор и да свидетелства на други процеси, свързани с военни престъпления в областта Дрвар.
Съдът все още не е одобрил съдебното споразумение.
Генералът от резерва Анте Готовина се появи за първи път пред съда на ООН в Хага в понеделник и не се призна за виновен по никое от седемте обвинения във военни престъпления срещу него.
"Евронюз" показа видеофилм, разпространен от испанската полиция, на който се вижда бившият хърватски генерал Анте Готовина на борда на самолета, с който бе откаран в Холандия в събота (10 декември).
Хърватският генерал от резерва Анте Готовина се появи за първи път пред съдиите от Международния наказателен съд за бивша Югославия (МНСБЮ) в понеделник (12 декември) и не се призна за виновен по никое от седемте обвинения срещу него.
Според обвинителния акт Готовина е бил главният оперативен командир на oперация "Буря" в южната част на Краина.
В това си качество той носи отговорност за незаконните убийства на най-малко 150 сърби от Краина и за принудителното изселване на още 200000.
Той е обвинен също в преследване, ограбване на имущество, необосновано разрушаване на градове, градчета и села, както и в други нехуманни действия, извършени от военните части, които са се намирали под негово командаване и контрол.
До залавянето му миналата седмица Готовина бе един от тримата най-издирвани обвиняеми от МНСБЮ, заедно с бившия лидер на босненските сърби Радован Караджич и военния му командир Ратко Младич.
Готовина изчезна седмици, преди МНСБЮ да обяви публично първия обвинителен акт срещу него през юли 2001 г.
Допълнен обвинителен акт бе издаден през февруари 2004 г., според който Готовина бе обвинен по седем пункта в престъпления срещу човечеството и нарушаване на законите и обичаите за водене на война.
Хърватската армия започна операция "Буря" през август 1995 г., за да си възвърне контрола над Краина от сръбските сепаратисти.
Според прокурорите от ООН обаче операцията е била насочена не само към възстановяване на хърватската власт, но и към принудителното и постоянно изселване на сръбското население.
След като се бе укривал повече от четири години, Готовина бе арестуван в сряда в крайбрежен хотел на Тенерифе, един от испанските Канарски острови.
Той бе прехвърлен със самолет в Ротердам и предаден на холандската полиция в събота, а след това бе откаран в ареста на Хагския трибунал в Схевенинген.
Испанските власти разкриха, че Готовина е използвал фалшив паспорт на името на Кристиян Хорват по време на пътуванията си през годините.
Смята се, че е посещавал Таити, Аржентина, Чили, Китай, Русия, Чехия, Мавритания и Мавриций.
При арестуването му той е имал у себе си десетина банкноти по 500 евро и лаптоп.
Втори фалшив паспорт на името на Степан Сеничич бе открит в хотелската му стая.
Главният прокурор на ООН за военни престъпления Карла дел Понте съобщи за ареста му по време на посещение в Белград в четвъртък.
Като приветстваха новината, представители на ЕС и НАТО казаха, че сега идва ред на арестите на Караджич и Младич.
"Арестуването на Готовина е добра новина за света, за това, че пред съда се изправят хора, които още не са осъдени, но са обвинени в много сериозни престъпления, а определено смятам, че това е добра новина и за Хърватия", каза генералният секретар на НАТО Яп де Хоп Схефер в четвъртък, като добави, че това ще помогне за доближаването на Хърватия до Алианса.
Той подчерта също, че двамата бивши лидери на босненските сърби трябва да бъдат изправени пред съда в Хага.
Семействата на загиналите обявиха в събота (24 ноември), че ще подадат оплакване до Международния съд в Страсбург, Франция, заради оправдателните присъди на осем офицери от военната полиция, обвинени за военни престъпления през 1992 г. в затвора Лора.
Група съдии в Сплит отсъдиха в полза на обвиняемите в петък (22 ноември).
Сдружението на черногорските войници нарече делото "фарс".
Две неправителствени организации дадоха пресконференция в Сплит в неделя, на която посочиха нередностите в процеса.
Представителите от Центъра за развитие на демокрацията заявиха, че свидетелските показания са манипулирани, за да представят офицерите като национални герои.
В понеделник (28 септември) съдът за военните престъпления осъди босненски гражданин на 12 години затвор за престъпления, извършени по време на конфликта от 1992-1995 г. в Босна и Херцеговина (БиХ).
Илия Юришич беше признат за виновен за издаването на заповед за нападение срещу конвой на бившата Югославска народна армия, който се е изтеглял от Тузла през май 1992 г.
Най-малко 51 войници бяха убити и 50 ранени по време на нападението.
Адвокатът на Юришич нарече присъдата "скандална" и се зарече да я обжалва.
Реформата в румънската армия напредва по план, заяви в Букурещ в четвъртък (18 септември) председателят на Военния комитет на НАТО, генерал Харолд Куят.
Той добави, че целта на посещението му е да добие непосредствени впечатления от напредъка в преструктурирането на армията и да изпрати послание за пълната подкрепа на усилията на Румъния за членство в НАТО.
Съюзът оценява високо приноса на Румъния в борбата срещу тероризма, каза Куят.
Четирима босненски сърби - Зелко Меякич, Момчило Грубан, Душан Кнежевич и Драган Фустар - не се признаха за виновни по обвинения в престъпления срещу човечеството пред съда в БиХ в петък (28 юли).
Четиримата са обвинени в престъпления срещу затворници в лагерите "Омарска" и "Кератерм" в областта Приегор през 1992 г.
Това е третият случай, предаден на съда на БиХ от трибунала на ООН.
Според информация, събрана от министерството на вътрешните работи на Република Сръбска (РС), обвиненият във военни престъпления Стоян Жуплянин се укрива в Черна гора, а Ратко Младич все още е под закрилата на висши офицери от армиите на РС и Сърбия и Черна гора.
В свое изказване в сряда (16 ноември) началникът на полицията в РС Драгомир Андан каза, че се надява Младич да бъде задържан и екстрадиран в трибунала за военни престъпления в Хага до края на тази година.
В Белград сръбският президент Борис Тадич излезе в сряда с изявление, в което се казва, че според сведения на разузнаването Младич се укрива някъде в горите по границите на Сърбия.
Британският държавен министър, отговарящ за въоръжените сили, Адам Инграм подчерта в сряда (19 април), че кандидатурата на БиХ за членство в програмата на НАТО "Партньорство за мир" (ПзМ) зависи основно от пълното сътрудничество на страната с Трибунала на ООН.
Инграм бе на посещение в Сараево по време на регионалната си обиколка.
След среща с министъра на отбраната на БиХ Никола Радованович Инграм подчерта, че процесът на евроатлантическа интеграция на БиХ ще бъде ускорен, ако основните издирвани обвиняеми Ратко Младич и Радован Караджич бъдат арестувани и предадени в Хага.
След самоубийствения атентат в турската столица миналия месец, политици и анализатори обсъждат новата тактика на ПКК и дали една трансгранична операция в Северен Ирак би успяла да предотврати заплахата.
Официални представители пред сграда, пострадала от от бомбения атентат в Анкара на 22 май.
Самоубийственият бомбен атентат в Анкара миналия месец, при който загинаха шест души и близо 100 души бяха ранени, засили дебата за това дали да се започне трансгранична операция в Северен Ирак, където е седалището на терористичната Кюрдистанска работническа партия (ПКК) - главната група, заподозряна за атентата на 22 май.
Командващият турските въоръжени сили генерал Яшар Буюканът наскоро заяви пред репортери, че подобна операция е необходима, за да се противопоставят на терористичните атаки на ПКК, но също добави, че армията има нужда от одобрението на цивилните власти.
Сега, когато остават само няколко седмици преди предсрочните парламентарни избори на 22 юли, забележките на Буюканът увеличиха обществения натиск върху правителството.
В интервю за телевизията на 24 май, премиерът Реджеп Тайип Ердоган заяви, че неговата администрация е готова да разреши операция на военните в Северен Ирак, ако бъде направено подобно искане.
В отговор обаче иракският вицепремиер Барам Салих заяви, че Турция и Ирак трябва да използват дипломатически средства, за да решат проблема и че Ирак няма да приеме неговият суверенитет да бъде нарушен.
Според съобщения в турската преса, Турция е изпратила допълнителни военни части на границата си с Ирак и неотдавна бойни самолети Ф-16 са започнали полети близо до границата.
Турция изгуби търпение по отношение на сигурността, на която се радва терористичната ПКК в съседен Северен Ирак, заяви външният министър Абдула Гюл след трите атентата, които последваха самоубийствения бомбен атентат в Анкара.
Седем турски войници бяха убити при бомбен атентат в град Сирнак, в южната част на страната, противопехотна мина, поставена от ПКК срещу конвой на високопоставен полицейски служител в провинция Тънджелъ и друг атентат в Източна Турция, при който дерайлира товарен влак.
Гюл заяви, че Турция трябва да предприеме трансгранична операция, ако сметне това за необходимо, макар че той добави, че все още не са разработени планове за подобно действие.
Той поиска по-силна подкрепа от Съединените щати за елиминиране на заплахата от ПКК.
Но ако Турция все пак реши да действа, заяви той, тя няма да иска одобрението на Вашингтон.
Турският премиер Реджеп Тайип Ердоган заяви, че ще разреши на военните да преминат границата с Ирак, ако подобен ход е необходим.
След тези изявления американският държавен секретар Кондолиза Райс и Гюл разговаряха за проблема по телефона, съобщиха дипломатически източници.
Райс е подчертала, че Съединените щати подкрепят Турция в борбата й срещу тероризма и обеща по-силна подкрепа.
Вашингтон отдавна отправи предупреждение към Анкара да не предприема трансгранична операция в Северен Ирак и призова за сътрудничество с Багдад и с иракското кюрдско регионално правителство срещу ПКК.
Представителите на САЩ са обезпокоени, че подобна операция може да дестабилизира относително мирния регион в Ирак, както и да разпали конфликт между Турция и иракските кюрди, които са стабилен съюзник на САЩ.
Според Анкара обаче иракските кюрди, които имат автономна администрация в Северен Ирак, толерират и дори помагат на хиляди бунтовници от ПКК.
Турция също е обезпокоена, че усилията на иракските кюрди да включат петролния център Киркук в своя регион на самоуправление, може да окуражи ПКК.
Много анализатори и журналисти смятат, че разговорите сред политиците за възможна военна операция не е нищо друго освен предизборна реторика.
Премиерът твърди, че те ще позволят на военните да влязат в Северен Ирак, ако военните отправят подобно искане.
Всъщност, добавя той, правителството не желае да предприеме подобни действия, поради многото рискове, които може да се наложи да поемат, както във вътрешната, така и във външната политика.
"Но те се намират под все по-нарастващ обществен натиск и сега прехвърлят топката на военните", заяви той.
Според Илнър Чевик, главен редактор на Ню Анатолиън, съвсем не е сигурно дали една трансгранична операция ще бъде успешна.
Военна операция срещу скривалищата на терористите в място като планините Кандил в Северен Ирак никога няма да успее без елемент на изненада.
"ПКК ще напуснат района и ще се разпръснат на малки групи, които никога няма да бъдат заловени", заяви той.
Тренировъчните лагери на ПКК, като този в планината Хакурки в Арбил, Северен Ирак, ще бъдат мишените, ако започне трансгранична операция.
Турция нахлу няколко пъти в Северен Ирак в началото на 1990-те години с около 50 000 войници.
Всеки път бунтовниците се завръщаха след изтеглянето на турските войски.
Чевик също отбелязва, че провеждането на военна операция преди общите избори ще увеличи подкрепата за управляващата "Партия на справедливостта и развитието", а светски настроените военни, които подозират, че партията иска да наложи религиозен дневен ред на Турция, не искат да й осигурят това предимство.
Нова тактика на ПКК?
Самоубийственият бомбен атентат миналия месец в Анкара също предизвика дебат сред анализаторите относно това дали заплахата от страна на ПКК навлиза в по-интензивна фаза и групировката не приема нова тактика като самоубийствени атентати.
Въпреки че групировката, смятана за терористична организация от САЩ и ЕС, отрече участие в самоубийствения атентат на 22 май, повечето официални представители и анализатори са убедени, че тя стои зад атентата.
И преди ПКК е отричала участие в атентати, оставайки други терористични групи, свързани с организацията, да поемат отговорността.
Самата ПКК не е монолитна, смятат анализатори.
Някои нейни части настояват за по-войнствена тактика.
През последните два месеца бяха заловени най-малко 30 бойци на ПКК, които са планирали да извършат самоубийствени атентати.
"Данните сочат, че ПКК се е опитала да достави значително количество пластични експлозиви С-4 и А-4 на своите бойци в големите градове за извършване на атентати", твърди Ихсан Бал, експерт по антитероризма в мозъчния тръст "Организация за международни стратегически изследвания" със седалище в Анкара.
ПКК, която води началото си от 1984 г. носи отговорност за смъртта на повече от 37 000 души.
Лидерите на ПКК обаче сега искат да се разграничат от самоубийствения атентат през май, поради негодуванието, което той предизвика в целия свят, предполага Бал.
Нихат Али Озджан, експерт в групата, твърди, че те черпят от опита на други терористични организации по света.
ПКК се опитва да внесе в Турция методи, използвани от терористите в Ирак, като самоубийствени бомбени атентати.
При разпадането на иракската армия и хаоса в страната, тонове експлозиви са оставени без контрол.
"Значителен брой от тези експлозиви са взети от организации в Близкия изток, като ПКК е също сред тях", твърди Озджан.
И двамата анализатори смятат, че са възможни нови атентати.
Но международната солидарност с Турция и широкото заклеймяване на атентатите може да накара ПКК да преосмисли действията си.
Това, което терористите искат да видят е по-изолирана и поляризирана Турция, атмосфера на страх и паника.
"Но ако силната солидарност и единство срещу тероризма продължават, плановете им ще пропаднат", заяви Бал.
ПКК се бори за независима държава от 1984 г. насам, през което време причини смъртта на 37 000 души.
След като лидерът на групировката Абдула Очалан бе заловен през 1999 г. бунтовниците започнаха да изнасят базите си извън Турция, главно в Северен Ирак.
Според турските военни около 3 800 бунтовници в момента са базирани точно до границата, а до 2 300 действат вътре в Турция.
Бившият босненско-сръбски генерал Радивое Милетич ще се предаде на трибунала на ООН, за да отговаря на обвиненията във връзка с ролята му в клането в Сребреница, съобщиха от сръбското правителство в петък (25 февруари).
Той се очаква да отпътува за Хага в понеделник.
Милетич бе обвинен заедно с друг босненско-сръбски генерал - Милан Гверо, който се предаде доброволно в четвъртък.
Съветникът на сръбския президент Борис Тадич Йован Симич каза пред местната телевизия, че общият обвинителен акт включва също така бившия началник на босненско-сръбското военно разузнаване генерал Здравко Толимир.
Симич съобщи, че ще бъдат проведени преговори за неговото доброволно предаване.
Предаването на сграда със защитена съдебна зала е най-новият етап в рамките на стартирания преди 15 месеца проект за съдебно преследване на военнопрестъпници в БиХ.
Първото дело ще бъде гледано в новата съдебна зала до средата на месеца, каза правосъдният министър на БиХ Слободан Ковач.
Току-що боядисаната сграда с чисто нова защитена съдебна зала бе предадена на представителите на съдебната власт на Босна и Херцеговина (БиХ) на 26 януари, което открива възможност на Държавната камара за военни престъпления да започне с гледането на дела по-късно този месец.
"Тази сграда ще служи и за преследване на военни престъпления, което ще улесни изграждането на траен и устойчив мир в тази страна", заяви ръководителят на делегацията на Европейската комисия (ЕК) в БиХ Майкъл Хъмфриз.
Реконструкцията на сградата, финасирана със средства на ЕС, възлизащи на 2,2 млн. евро, в държавния съдебен комплекс в Сараево е последният елемент, който намира своето място в хода на подготовката на Камарата на БиХ за военни престъпления за разглеждане на дела, отнасящи се до конфликта през 1992-1995 г.
Планът да се създаде Камара за военни престъпления в рамките на държавния съд на БиХ, който започна сериозната си реализация през есента на 2003 г., бе лансиран във връзка с натиска върху Международният наказателен трибунал за бивша Югославия (МНТБЮ) да приключи дейността си до 2010 г.
Стратегията на Трибунала включва продължение на наказателното преследване на високопоставени военни и политически лидери, докато Камарата на БиХ ще преследва лица и разглежда дела на средно и ниско ниво.
Освен че ще поемат дела, прехвърлени от МНТБЮ, прокурорите от Камарата на БиХ ще издават и обвинителни актове въз основа на свои собствени разследвания.
Редом с прокурорите и съдиите от БиХ ще работят до осем международни съдии и пет международни прокурори за преходен период от няколко години.
В ход са номинациите за постовете на съдиите.
Що се отнася до самите дела, прокуратурата на БиХ прави преглед на досиетата, изпратени от МНТБЮ, като ги сортира по категории "чувствителни" и "много чувствителни" съгласно критериите, за които има решение от консорциума от професионалисти от правната система на БиХ, МНТБЮ и Службата на Върховния представител.
Много чувствителните случаи, например геноцид, изтезания, серийни убийства и изнасилвания, ще бъдат отнесени към държавната камара.
Чувствителните случаи ще бъдат насочени към съдилищата в автономните области, кантоните и общините.
Първото дело ще бъде разгледано в новата съдебна зала до средата на месеца, каза правосъдният министър на БиХ Слободан Ковач.
"Съществува един малък проблем, отнасящ се до местата за задържане и лишаване от свобода, но след някои логистични корекции този проблем ще бъде решен", заяви той.
Проектът за Камара за военните престъпления първо предвиждаше изграждане на нов затвор под контрола на централното правителство, тъй като понастоящем затворите в БиХ са под контрола на двете автономни области.
След като това се оказа твърде скъпо, плановиците набързо построиха временен арест с 21 легла в рамките на съдебния комплекс, който вече е почти приключен.
Той трябва да бъде готов да поема арестанти към момента, в който Камарата започне да функционира.
Имайки предвид, че планът за Камара на военните престъпления бе стартиран едва преди година, Ковач каза, че проектът се е придвижил бързо.
Според него финансовата и техническа помощ от международната общност се оказа от съществено значение.
"Това е една напълно нова ситуация и съм изненадан от напредъка, който бе осъществен за такъв кратък период от време по отношение на материалните и процедурните условия за обработка на делата", каза той.
Турция продължи да засилва своето военно присъствие по границата си с Ирак в сряда, което предизвика опасения, че частите й могат да навлязат в населената с кюрди северна част на страната.
Тренировъчните лагери на ПКК в Северен Ирак могат да бъдат обект на трансгранични военни действия от страна на Турция.
Турция изпрати още танкове и военни части на границата си с Ирак в сряда (30 май), което предизвика предположения за предстояща военна офанзива срещу кюрдските бунтовници, базирани в северната част на съседната страна.
Според "Ройтерс" група от 20 танка, натоварени на камиони, са напуснали казармата в Мардин близо до Сирия и са се насочили на изток към границата.
Съобщава се, че големи контингенти войници, танкове, оръдия и бронирани коли вече са разположени в региона.
Действията в сряда се проведоха един ден, след като турският премиер Реджеп Тайип Ердоган призова Съединените щати и Ирак да унищожат бунтовническите бази на ПКК в Северен Ирак, отказвайки да отхвърли възможността за едностранни действия на своята страна.
"Очакваме от Съединените щати и Ирак да унищожат и разпръснат базите на терористите там", каза турският лидер в коментар по частната телевизия НТВ късно във вторник.
Запознахме отсрещната страна с очакванията си.
Трябва да постигнем резултати.
Няма да е правилно да определяме крайни срокове.
ПКК се бори за самоуправление в доминираната от кюрди югоизточна част на Турция от 1984 г., като провежда кампания, включваща бомбени атентати, отвличания и въоръжени нападения, при които са загинали над 30 000 души.
Групировката е поставена извън закона в Турция и е включена в списъците на терористичните организации от ЕС и Съединените щати.
Властите в Анкара смятат, че до 2 300 бунтовници на ПКК действат в Турция, а около 3 800 са намерили убежище в Северен Ирак.
Общественият натиск върху правителството се увеличи след самоубийствения атентат на 22 май, при който загинаха шест души, а бяха ранени над 120.
Шестима турски войници загинаха на следващия ден, когато колата им попадна на противопехотна мина в югоизточната част, където действат партизаните на ПКК.
Друг войник бе убит от противопехотна мина в сряда в провинция Хакари, близо до иракската граница.
Общо 13 кюрдски бунтовници са били убити в сблъсъци с турските части от понеделник досега.
"ПКК трябва да бъде елиминирана като проблем между Ирак и Турция", е казал специалният пратеник на Турция в Ирак Огуз Челиккол по телевизия "Си Ен Ен-Търк" в сряда.
След посещение в Ирак тази седмица той изрази надежда, че кюрдският въпрос ще намери решение, преди Турция да реши да предприеме едностранни действия.
Междувременно турското външно министерство призова Ирак да предприеме действия срещу бунтовниците от ПКК на своя територия.
"Искаме от иракското правителство да предприеме необходимите стъпки за възпиране на действията на терористите с всякакви средства", каза говорителят на външното министерство Левент Билман пред репортери.
На въпроса дали Анкара е уведомила Багдад за възможно трансгранично нападение на Турция той отговори: "Не е нужно никого да информираме за възможността от подобна интервенция".
Загрижени как ще се отрази ситуацията върху регионалната стабилност, Съединените щати призоваха Анкара да не предприема едностранни военни действия.
Най-добрият начин да се реши проблемът, без да се застрашава мирът в граничния регион, е чрез сътрудничество между САЩ, Търция и Ирак, казаха американски представители във Вашингтон.
Във вторник (24 март) двама босненски сърби бяха осъдени на затвор за престъпления срещу човечеството, извършени по време на конфликта от 1992-1995 г. в БиХ.
Кръсто Савич, бивш шеф на босненските сръбски полицейски сили в района на Требине, е участвал в преследванията на цивилни мюсюлмани и хървати в периода от май до декември 1992 г., заяви босненският съд за военни престъпления.
Тези престъпления - включително убийства, депортации, арести, изтезания и изнасилвания - са били извършени в Гачко, Билеча, Калиновик и Невесине, според съда, който осъди Савич на 20 години затвор.
Съдът призна за виновен и един от неговите подчинени, Милко Мучибабич, за участие в арестите на цивилни през същия период.
Той получи присъда от пет години и три месеца затвор.
В понеделник (20 февруари) Аржентина екстрадира в Хага босненски сърбин, който е сред най-издирваните заподозрени от Трибунала на ООН за военни престъпления.
Милан Лукич бе арестуван през август, след като се бе укривал над пет години.
Той е обвинен в сформирането на военизирана група през 1992 г. и извършването на жестокости срещу мюсюлмани в района на Вишеград.
Друг съд го е осъдил на 20 години затвор за убийството на 16 цивилни мюсюлмани, отвлечени от автобус през 1992 г.
Един от най-издирваните от Трибунала на ООН за военните престъпления Зелко Меакич, 38-годишен, се очаква да се яви в понеделник (7 юли) пред съда в Хага.
Сърбия го екстрадира в петък, само няколко дни, след като той се предаде на белградската полиция.
Прокурорите казват, че Меакич е командвал позорния затворнически лагер Омарска в североизточна Босна през лятото на 1992 г.
Срещу него са повдигнати пет обвинения във военни престъпления и престъпления срещу човечеството, в това число геноцид и жестокости срещу намиращи се в затвора босненски мюсюлмани и хървати.
Той се укриваше в продължение на осем години.
Местните медии съобщиха в неделя (17 август) за арестуването на четирима души, заподозрени в извършване на военни престъпления в лагера "Морин", близо до Котор, между октомври 1991 и август 1992 г.
Младен Говедарица, Спиро Лучич, Боро Глидич и Иво Гойнич са сред шестимата бивши резервисти от Югославската народна армия, чийто обвинителен акт бе огласен в петък.
Обвиненията включват изтезания, нечовешко отношение и нарушаване на физическата цялост на гражданите, доведени в лагера от гр. Дубровник в Хърватия.
За останалите двама обвиняеми, Златко Тарле и Иво Мензалин, се смята, че се намират в Белград.
Проучване, проведено от агенция "Пулс", показва, че мнозинството от хърватските граждани - около две трети от тях - подкрепят разследването и разглеждането на делата за военни престъпления.
Резултатите от проучването, проведено по молба на Центъра за противопоставяне на миналото "Документа", бяха представени на кръгла маса в понеделник (30 октомври) в Загреб.
Според резултатите от проучването 50 % от участниците в него са казали, че Трибуналът на ООН за военни престъпления и международната общност са предизвикали започването на делата за военни престъпления в Хърватия.
Около 10 % са казали, че най-голям принос са имали неправителствените организации и медиите, а останалите са оценили ролята на политическите партии или политиците в страната.
Прокуратурата на БиХ предяви обвинения в петък (15 април) срешу двама мъже за военни престъпления срещу сръбски цивилни лица, извършени по време на босненския конфликт през 1992-1995 г.
Зурахид Муйчинович и Сюлейман Хрустич са обвинени в нечовешко отношение към сръбски военнопленници между юли и август 1992 г. в община Сребреник.
Груда: "Документирането на военните престъпления в Косово ще отнеме години".
Новият директор на косовския Институт за военните престъпления се ръководи от процесите в Нюрнберг при преследването на престъпници.
Зейнула Груда, преподавател по международно публично право, бе назначен за директор на косовския Институт за военните престъпления.
Основан неотдавна от правителството, държавният изследователски институт ще събира и публикува данни за престъпления срещу мира, военни престъпления, престъпления срещу човечеството и актове на геноцид, извършени в Косово от 1998 г. до юни 1999 г.
Кореспондентът на SETimes Мухамет Брайшори разговаря с Груда за новия институт.
Ще водите ли разследвания, или само ще събирате доказателства?
Зейнула Груда: Военните престъпления са престъпления, които никога не остаряват.
[Ние ще] работим за документирането им, събирането на доказателства и данни, систематизирането на данните и публикуването им.
Представяйки доказателствата, институтът може да помогне на властите да дават хора под съд и да подготвят съдебни процеси за националните и международните съдилища.
Кой ще бъде разследван, само членове на сръбската и югославската армия и полиция, или също и такива на АОК?
Когато говорим за военни престъпления, извършени в бивша Югославия, това, което според мене е необходимо, е да се изясни от самото начало е кой е извършител на престъпленията, кой е водил агресивна война и кой е създал условия, благоприятни за престъпления.
Смятам, че при никакви обстоятелства не може да се приравняват престъпленията, извършени от югославските и сръбските военни или от някой от държавната структура [с тези на АОК], защото това бе държавна политика, създадена, планирана и реализирана с държавни механизми, в които медиите се използваха като един от най-страшните механизми за създаване на климат [чрез пропаганда] в полза на войната и престъпленията.
Сърбите започнаха тези войни, извършвайки агресия срещу Словения, Хърватия, Босна и Херцеговина, а според устава на Нюрнбергския трибунал това са престъпления от първа категория на престъпленията срещу мира.
Очаква се ЮЛЕКС да започне разследване по доклада на Дик Марти.
Ще бъде ли въпросът за трафика на човешки органи на дневен ред за вас?
Груда: Докладът на Дик Марти създаде основателни и някои неоснователни тревоги.
Докладът обаче произведе ефектите, за които бе поръчан.
Сърбите провеждат агресивна пропаганда не само сега, но и преди.
По време на босненската война - чрез италианския философ Даниел Салваторе Скифер - те се опитаха да кажат, че сърбите са били жертви в Босна.
Имаше известен ефект, но той свърши.
Това е свързано със сръбската и югославската идея.
Югославският посланик в ООН, Владислав Йованович, писа писмо до председателя на Съвета за сигурност на ООН след Сребреница, посочвайки, че престъпленията в Сребреница не са били извършени от сърби, а че босненците са се избивали едни други.
Той беше и външен министър на Югославия за известно време.
Единственият човек, който му се противопостави, бе бившият държавен секретар на САЩ Мадлин Олбрайт, която му каза: "Вие се шегувате с нас".
Ще доведе ли тази документация до обвинение срещу Сърбия в Международния съд (МС) за военни престъпления и военни щети в Косово?
Груда: Това изисква политическо решение, което сега не може да бъде взето, защото Косово не е член на ООН, нито страна по Устава на Международния съд, което е изискване за издаването на обвинителен акт срещу някого в този съд.
За да стане това, ще мине време и то няма да бъде скоро, не защото Косово не би успяло да привлече мнозинството от гласовете, необходими в Общото събрание на ООН, а защото Русия - заради своята реакционна политика - блокира всеки опит за препоръка в Съвета за сигурност, а това е проблем с процедурата.
Във втората част на това интервю Груда обсъжда недоволството си от работата на Трибунала на ООН за военни престъпления.
Военни части от Албания, Италия и Македония ще започнат тридневно учение в Тирана в сряда (9 юли).
Учението цели да осигури безпрепятственото сътрудничество между въоръжените сили на трите държави.
Ще се проведат симулации на съвместни сухопътни, военновъздушни и военноморски дейности.
Военни офицери от Сърбия-Черна гора са поддържали контакти с Ратко Младич, заяви в петък (27 януари) сръбски високопоставен служител, отговорящ за сътрудничеството с трибунала на ООН за военни престъпления.
Министерството на отбраната ще публикува доклад през следващата седмица, в който ще бъдат назовани военните, оказали помощ на бившия босненско-сръбски военен командир да се укрие от правосъдието, заяви Расим Ляич.
Съобщение, публикувано в "Блиц" в събота се изказва предположение, че в доклада може да се съдържат имената на двама офицери, упълномощени да получават пенсията на Младич вместо него.
Междувременно, сръбската полиция арестува бившия началник на охраната на Ратко Младич, Йово Джого по подозрения, че е свързан с укривателите на Младич.
Джого, който е офицер от запаса от армията на Републиа Сръбска, ще остане в ареста един месец.
Премиерът Георгиос Папандреу и неговият израелски колега Бенямин Нетаняху се срещнаха в Атина във вторник (17 август), за да обсъдят начини за укрепване на двустранните военни връзки, включително обмена на експертиза и провеждането на съвместни учения.
Нетаняху заяви след срещата, че неговото посещение, което е първото посещение на израелски премиер в Гърция, отбелязва "отварянето на нова глава".
Папандреу описа разговорите като "много продуктивни".
Запитан дали плановете за създаване на съвместна израелско-гръцка комисия може да предизвика проблеми със съседна Турция, той отговори, че "отношенията между Гърция и Израел не се конкурират с друго двустранно или многостранно сътрудничество".
По време на посещението двамата лидари и техните съпруги направиха символична разходка до остров край Атина на борда на кораб на крайбрежната охрана, който Израел продаде на Гърция преди осем години.
Министърът на отбраната Вежди Гьонюл съобщи в четвъртък (17 април), че неговото правителство е получило искане от САЩ да изпрати военни части и цивилни експерти за участие в следвоенното възстановяване на Ирак.
Той не уточни задачите, които ще изпълняват военните, но каза, че парламентът ще обсъди предложението.
Турция е била помолена също да предостави медицински средства и комуникационно оборудване.
Искането е отправено под формата на неофициална дипломатическа нота, което не обвързва с нищо двете страни, заяви Гьонюл.
Разположеният в Ирак румънски военен контингент установи контакти с градските съвети в поверения му район, съобщи майор Кристиан Теглаш в петък (15 август).
Теглаш отговаря за отношенията между 811-ти румънски пехотен батальон и гражданите.
Той допълни, че местното население като цяло е готово да сътрудничи.
Според Теглаш най-сериозният проблем в момента е липсата на питейна вода.
Върховният представител Пади Ашдаун уволни в петък (16 април) генерал Цветко Савич, началник-щаб на босненско-сръбската армия, заради това, че е пречил на разследването на клането в Сребреница.
Уволнен също бе Делян Милетич, представител на босненско-сръбското правителство за свръзка с трибунала на ООН за военните престъпления.
Ашдаун предупреди, че и други официални лица, включително премиерът Драган Микеревич, президентът Драган Чавич, вътрешният министър Зоран Дерич и военният министър Милован Станкович ще бъдат също уволнени, ако не бъде подобрено сътрудничеството със специалната комисия за разследване на жестокостите в Сребреница.
В други новини, босненско-сръбската полиция извърши обиски в домовете на настоящи и бивши членове на разузнавателните служби, търсейки информация за местопребиваването на военнопрестъпници-бегълци.
Междувременно полицията в Сараево съобщи за арестуването на бивш босненско-сръбски войник по обвинения във военни престъпления.
Трибуналът на ООН разреши съдебният процес срещу Боро Кръсманович да бъде проведен в неговата страна.
Откриването на първият процес срещу етнически албанци, членове на "Армията за освобождение на Косово" (АОК), е насрочено за 15 ноември, заяви в сряда (13 октомври) говорител на трибунала на ООН за военни престъпления.
Фатмир Лимай, Харадин Бала и Исак Муслиу са обвинени в "жестоко отношение, изтезания, нечовешки действия и убийства", извършени срещу цивилни сръбски и етнически албански граждани през 1998 г. в затворническия лагер на АОК "Лапушник".
Главният прокурор на ООН Карла дел Понте заяви, че до края на годината ще бъде издаден нов обвинителен акт срещу високопоставени членове на АОК.
Съдийски състав е насрочил за 21 октомври разглеждането на жалбата на адвокатите на Слободан Милошевич срещу назаначаването им от трибунала на ООН.
Двамата британски адвокати са направили оплакване, че ответникът не ги признава за законни защитници, както и че някои от свидетелите отказват да свидетелстват в съда.
Очаква се Турция и Гърция да проведат съвместно военно учение за борба с природни бедствия в периода 6-10 ноември.
Учението ще се проведе на турска територия и целта му е да се подобри оперативната съвместимост и да се засили взаимното доверие.
Междувременно в четвъртък властите съобщиха, че за една нощ смъртните случаи от катастрофалните наводнения в Югоизточна Турция са достигнали 31.
Десет души, сред които седем малки деца, са били отнесени от пороите само в град Батман.
Премиерът на Косово Рамуш Харадинай замина за Хага в сряда, ден след като подаде оставка от поста си.
Международни представители дадоха висока оценка на тази постъпка, изтъквайки, че това е знак за политическата зрелост на Косово.
Президентът на Косово Ругова (вляво) се срещна с Рамуш Харадинай във вторник (8 март) в Прищина след оставката на Харадинай като премиер.
Бившият премиер на Косово Рамуш Харадинай замина за Хага в сряда (9 март), за да се изправи пред съда по обвинения, предявени срещу него от Международния наказателен трибунал за бивша Югославия( МНТБЮ).
Той подаде оставка във вторник, след като получи обвинителния акт от Трибунала.
Според местни съобщения Харадинай се е качил на самолет на КФОР около 11 часа сутринта в сряда, придружаван от друг член на Армията за освобождение на Косово (АОК) Лах Брахими, за когото се смята, че е е бил обвинен заедно с Харадинай.
Обявявайки решението си, бившият премиер призова народа на Косово да запази мира и да приложи стандартите, определени от международната общност.
"Искам да мисля за най-важните интереси на нацията", каза той.
Президентът на Косово Ибрахим Ругова изрази надежда, че неговият коалиционен партньор ще бъде освободен в скоро време и някой ден ще служи отново на своя народ.
Той призова към спокойствие и подчерта важността на сигурността в този момент.
Харадинай, който ръководеше операциите в Западно Косово срещу сръбските сили за сигурност по време на конфликта от 1998-1999 г., отрича да е извършил закононарушения.
"Не съм отговорен за това, в което ме обвиняват и вярвам, че съдът ще докаже това", каза той.
Според медиите той е обвинен във връзка с убийството на 20 сръбски цивилни близо до военен щаб.
Решението на Харадинай да се оттегли от изпълнителната власт предизвика положителни реакции сред международните представители.
Шефът на УНМИК Сьорен-Йесен Петерсен каза, че решението на Харадинай да сътрудничи, въпреки че настоява на своята невинност, е белег за "растящата политическа зрелост" на Косово.
Благодарение на енергичното лидерство на Рамуш Харадинай, на силния му ангажимент и неговата визия, Косово е днес по-близо от всякога до постигане на своите бъдещи стремежи относно уреждане на финалния статут на провинцията.
"Лично аз съм натъжен, че няма да работя повече с близък патньор и приятел", каза Йесен-Петерсен.
Във Вашингтон говорителят на Държавния департамент Ричард Баучър каза, че действията на бившия премиер "демонстрират дълбоката му загриженост за бъдещето на Косово и на неговия народ".
Той призова всички страни в бивша Югославия да арестуват и екстрадират заподозрени във военни престъпления като условие за тяхната интеграция в евроатлантическите структури.
Британският министър по европейските въпроси Денис МакШейн междувременно заяви, че доброволното предаване на Харадинай изпраща послание към обвиняемите, които продължават да се укриват.
Командващият КФОР генерал Ив дьо Кермабон се присъедини към призивите за мирно приемане на обвинителния акт.
Още 500 британски войници бяха изпратени в Косово във вторник.
Ще бъде направено всичко, за да се държи ситуацията под контрол.
"Ще можем да реагираме в зависимост от развитието на положението", каза дьо Кермабон.
Харадинай, който отбеляза във вторник 100-ия ден от своето избиране за премиер, се бе фокусирал върху целта на Косово да покрие стандартите, определени от ООН - предпоставка за начало на дебата по окончателния статут.
Разговорите могат да започнат към края на годината, при положение че оценката на отбелязания напредък е положителна.
Вицепремиерът Адем Салинай ще поеме временно функциите на премиер.
Според съобщения в медиите сегашният министър на благоустройството Байрам Кашуми е най-вероятният наследник на Харадинай в дългосрочна перспектива.
От СФОР съобщиха в събота (17 май), че армиите на федерацията БиХ са се споразумели за съдържанието на общата военна доктрина.
Работната група по общата военна доктрина проведе заседание в четвъртък, на което изготви текста, използвайки приети по-рано документи.
Доктрината предвижда съвместни усилия в зашитата на суверенитета и териториалната цялост, подкрепа за мирните операции и военна помощ на гражданските власти.
СФОР окачестви събитието като важна стъпка по пътя към програмата Партньорство за мир.
Сръбският министър на отбраната Драган Шутановац разговаря с репортер на SETimes за плановете за модернизацията на сектора на отбраната в страната и възможността за присъединяване към НАТО.
Министърът на отбраната Драган Шутановац.
Министърът на отбраната Драган Шутановац е известен със застъпничеството си за най-добрите възможни отношения с НАТО.
Под ръководството на Шутановац военните премахнаха задължителната служба и започнаха изграждането на професионална армия - продължаващ и в момента процес, който се очаква да бъде завършен по време на мандата на Шутановац.
Кои са най-важните пазари за военната индустрия на Сърбия и какви са нейните приходи и плановете за бъдещето й?
Драган Шутановац: Сърбия е най-големият износител на оръжие и военно оборудване в Югоизточна Европа.
Преди няколко години имахме затруднения в маркетинга на нашите продукти.
Днес обаче проблемът е, че търсенето превишава капацитета на някои заводи.
В министерството [на отбраната] и в правителството като цяло обсъждаме начини за подпомагане на тези заводи да повишат капацитета си, така че да произвеждат съобразно търсенето.
Днес Сърбия продава изделия в много страни, от Малайзия до Канада.
Понастоящем тя изнася цялата си продукция, част от която за САЩ, особено ловни оръжия и спортни боеприпаси.
Сърбия премахва задължителната военна служба.
Колко войници ще служат в професионалните въоръжени сили и как ще могат да изпълняват изискванията за сигурност на страната?
Шутановац: Голямата реформа на системата на отбрана ще завърши в началото на следващата година, а Сърбия ще разполага с армия от близо 36 000 души, които ще отговарят на най-високите професионални стандарти.
По структура, численост и ниво на подготовката - и отчасти на оборудването - сръбската армия ще бъде една от най-модерните в региона.
Нашата армия се разглежда до голяма степен като фактор на стабилността, и то не само на Балканите.
Системата на отбраната бързо се модернизира - тя е двигател на ускоряването на реформите в Сърбия и на пътя й към ЕС.
В какво виждате най-големите предизвикателства за сигурността на Сърбия?
Шутановац: Най-големите предизвикателства са т.нар. "асиметрични заплахи" - организираната престъпност, незаконната миграция, наркотрафикът и всички видове екстремизъм.
Има много причини, поради които те се развиват, първите от които са обстановката на сигурност, бедността и ниското ниво на образование.
В кои международни военни мисии участват сръбски военнослужещи, планират ли се и други?
Какво е мнението ви за участието на сръбски военнослужещи в мисиите на НАТО, като тази в Афганистан?
Шутановац: Сръбската армия трябва да бъде готова да участва във всички мироподдържащи мисии по света.
Задачата на министерството на отбраната е да има армия, която да е оборудвана и обучена да изпълнява законните си задължения да защитава интересите на сръбските граждани, независимо къде по света може да са застрашени те.
Как бихте оценили сътрудничеството на Сърбия с НАТО чрез програмата "Партньорство за мир" и ще открие ли Сърбия своя мисия в НАТО?
Шутановац: Сърбия все още не използва напълно възможностите, които предлага програмата "Партньорство за мир".
Началникът на военния отдел на мисията неотдавна замина за Брюксел с други двама офицери, за да работи за откриването на представителство.
Много страни, които членуват в НАТО и в "Партньорство за мир", са ни предложили помощта си да открием свое представителство възможно най-скоро.
Хърватия разполага само с няколко дни да предаде ключов укриващ се обвиняем във военни престъпления, каза комисарят по разширяването на ЕС Оли Рен, предупреждавайки, че ако това не стане, може да се стигне до отлагане на началото на присъединителните преговори.
Укриващият се генерал Анте Готовина трябва да бъде задържан през следващите десет дни, ако Хърватия иска да започне присъединителните си преговори с ЕС по план.
Изтича времето, в което Хърватия може да докаже, че сътрудничи пълноценно с Международния трибунал за военни престъпления за бивша Югославия (МНТБЮ), заяви комисарят на ЕС по разширяването Рен.
В интервю за хърватския всекидневник "Jutarnji List", публикувано в събота ( 5 март), Рен предупреди ,че присъединителните преговори няма да започнат на 17 март по план, ако запасният генерал Анте Готовина не бъде предаден в Хага.
"Надявам се, че властите ще успеят да изпълнят целта да бъде открит и прехвърлен Готовина, така че да можем да започнем преговорите навреме", каза Рен.
Времето обаче е малко и те трябва да направят всичко възможно в оставащите дни.
Четирдесет и деветгодишният Готовина е един от тримата най-издирвани обвиняеми от Трибунала на ООН за военни престъпления.
Той е обвинен във военни престъпления, извършени от военнослужещи под неговото командване към края на конфликта с Хърватия през 1991-1995 г., включително незаконното убийство на най-малко 150 сърби от Крайна и прогонването на десетки хиляди други.
Бивш член на френския Чуждестранен легион, Готовина е обвинен и във Франция в изнудване, банков обир и отвличане.
Генералът се укрива вече почти четири години.
МНТБЮ и други западни представители смятат, че мрежа от негови помагачи, включително висши длъжностни лица, го подкрепят.
През декември лидерите на ЕС дадоха зелена светлина за старта на присъединителните преговори на Хърватия с ЕС на 17 март, но обусловиха това начало от предварителното предаване на Готовина на МНТБЮ.
Хърватските власти твърдят, че са интензифицирали усилията си за залавяне на беглеца през последните седмици, настоявайки същевременно, че той не е в страната.
Цитирайки източници от ЕС, Ройтерс съобщи в петък, че Хърватия е предложила сделка на няколко държави членки, подкрепящи нейната кандидатура.
"Хърватите предлагат да започнат преговорите без МНТБЮ да удостовери, че страната сътрудничи пълноценно", цитира Ройтерс неназован дипломат.
В замяна на това, ЕС ще изпрати екип наблюдатели, който да се разположи вероятно в Министерството на правосъдието, за да бъде в състояние да удостовери, че хърватското правителство казва истината, когато посочва, че повече не може да се направи.
Рен, обаче, както и повечето други европейски представители изглежда е съгласен с главния прокурор на ООН за военни престъпления Карла дел Понте, която заяви миналия месец, че Готовина може да бъде открит.
Хърватските власти можеха да са го арестували досега, ако имаха политическата воля за това, каза тя.
В четвъртък посланиците на ЕС вероятно ще обсъдят състоянието на хърватската кандидатура за членсто в ЕС.
Външните министри на държавите-членки на ЕС се очаква да вземат окончателно решение по това, дали преговорите трябва да продължат по план след като се получи нова оценка от дел Понте.
В телефонно интервю с хърватската информационан агенция ХИНА, говорителят на дел Понте изрази становище, че едва ли може да се очаква главният прокурор да удостовери, че Хърватия е изпълненила условието без Готовина да е на подсъдимата скамейка.
"Що се отнася до Трибунала това, което трябва да се извърши като част от пълноценното сътрудничество, все още не е направено", каза Флорънс Хартман.
Двама военнослужещи бяха убити, а петима ранени в нови сблъсъци в неделя (12 юни) между турските сили за сигурност и членове на терористичната организация Кюрдска работническа партия (ПКК) в Тунджели, Източна Турция.
Местните власти заявиха, че сблъсъкът е избухнал, след като членове на ПКК нападнали военен конвой.
Председателството на ЕС заяви във вторник (1 февруари), че Сърбия-Черна гора не би могла да се надява на членство в ЕС без пълноценно сътрудничество с Трибунала на ООН за военни престъпления.
Външният министър на Люксембург Жан Аселборн заяви на гостуващия външен министър на Сърбия-Черна гора Вук Драшкович, че доброволното предаване на генерала от запаса Владимир Лазаревич и предстоящото му екстрадиране не могат да се разглeждат като стопроцентово сътрудничество.
Същия ден, на специално заседание сръбският кабинет обеща да подобри връзките си с Трибунала.
Лазаревич ще замине за Хага в четвъртък, придружаван от сръбския министър на правосъдието Зоран Стойкович.
Бишият генерал е обвинен за ролята си в косовския конфликт.
Косовски сърбин, който бе арестуван преди две седмици по подозрения в участие във военни престъпления бе освободен, съобщи неговият адвокат в петък (28 август).
Горан Вучкович бе освободен, след като съд реши, че доказателствата срещу него са недостатъчни.
Той бе арестуван, след като заплаши съсед, но бе задържан поради твърдения, че е извършил военни престъпления.
Адвокат Фотмир Селина заяви,че неговият клиент ще трябва да се явява в полицията в Косово всеки ден до 11 септември, за да не бъде отново задържан.
В сряда (1 ноември) сръбският радикален лидер Воислав Шешел бе изведен от съдебната зала, след като отново прекъсна съдебния процес в Трибунала на ООН за военни престъпления.
Той е обвинен в престъпления, извършени срещу лица от несръбски произход по време на конфликтите в бивша Югославия.
Той бе изведен от съда в сряда, след като категорично отказа - въпреки няколкото предупреждения от страна на председателя на съдебния състав Алфонс Ори - да се представи и да сътрудничи на назначените му двама защитници.
Шешел ги нарече "шпиони", които няма да го защитават.
Държавната агенция за разследване и охрана е арестувала Сульо Караич, на 39 г., който бе издирван за извършване на военни престъпления срещу босненски цивилни на територията на кметствата Бужим и Велика Кладуша.
Прокуратурата съобщи за ареста в сряда (17 октомври), заявявайки че Караич е заподозрян в извършването на военни престъпления в периода от август 1994 г. до февруари 1995 г., когато е служил в армията на БиХ.
Международният наблюдател за района на Бръчко Рафи Грегорян се срещна в сряда с представителите на "Трансперънси Интернешънъл" Сърджан Благовчанин и Любинко Лекович, за да обсъди въпроси, свързани с корупцията и мандата на "Трансперънси Интернешънъл" в БиХ.
Грегорян дава на групата висока оценка, особено що се отнася до нейната програма "Партньорство за гражданска защита", която се занимава с недостатъците на държавната администрация.
В сряда (5 февруари) министърът на отбраната Пандели Майко нареди генералният щаб на армията да извърши подготвка за овладяването на извънредните ситуации в североизточната и югоизточната част на страната, причинени от силните снеговалежи.
Говорител на министерството на отбраната съобщи, че в Корча и Вау е Дейес са изпратени войскови части за разчистване на пътищата.
Армията е атакувала група от 21 членове на терористичната Кюрдска работническа партия (ПКК), които са се опитали да навлязат в Турция от областта Зап в Северен Ирак в понеделник (16 юни).
Генералният щаб публикува във вторник изявление, в което се казва, че армията е "неутрализирала" групата, която се е придвижвала към турската граница.
Турската полиция е конфискувала 41 кг хероин на границата с България в понеделник.
След като специално обучено куче е открило наркотика в кола на граничния пропускателен пункт "Капъкуле", служителите са арестували шофьора българин.
Сараевският кантонален съд осъди в понеделник (9 февруари) босненския сърбин Ратко Газович на десет години затвор за военни престъпления срещу босненски жени.
Газович бе обвинен в изнасилване и малтретиране на две сестри от сараевското предградие Хаджиджи през 1992 г., след като районът бе завладян от босненско-сръбските военни.
Той бе задържан в Сараево миналия януари.
Министърът на отбраната Драган Шутановац реши да забрани на обвинените във военни престъпления лица достъпа до военни обекти.
Според изявление от неделя (8 юли) решението е част от новите усилия на правителството да открие и изправи пред правосъдието всички бегълци.
Веонната полиция е получила заповеди да претърси всички сгради, от най-малките постове до най-големите казарми.
В интервю за РТС в неделя датският външен министър Пер Стиг Мьолер каза, че Сърбия може да парафира Споразумението за стабилизация и асоцииране с ЕС през октомври или ноември, но поради процедурни причини няма да е в състояние да подпише официално споразумението до края на тази година.
Той каза, че политическата част от споразумението може да бъде завършена по време на следващия кръг от преговорите този месец.
Първият процес за военни престъпления срещу косовски албанци бе открит в Трибунала на ООН в Хага.
Трима бивши членове на Армията за освобождение на Косово са обвинени в издевателства срещу сръбски и албански цивилни лица по време на конфликта в провинцията.
Фатмир Лимай (в центъра) е сред тримата обвинени във военни престъпления, процесът срещу които започна в понеделник (15 ноември) в Хага.
Първият процес за военни престъпления срещу косовски албанци започна в Международния наказателен трибунал за бивша Югославия (МНТБЮ) в понеделник (15 ноември).
Трима бивши члена на сега разформированата Армия за освобождение на Косово (АОК) ще се изправят пред обвинения във военни престъпления по време на конфликта от периода 1998-1999 г. в Косово.
Според прокурорите на ООН тримата обвиняеми - Фатмир Лимай, Харадин Бала и Исак Муслиу - са участвали в изтезания, нехуманни актове, убийства и други зверства, извършени спрямо сръбски и албански цивилни лица в затворническия лагер "Лапушник", създаден от АОК, между май и август 1998 г.
В общ обвинителен акт Лимай и Бала са обвинени по пет пункта в престъпления срещу човечеството и по пет пункта за нарушаване на законите или обичаите за водене на война.
Муслиу е обвиняем по четири пункта в престъпления срещу човечеството и четири пункта за нарушаване на законите или обичаите за водене на война.
Тримата "са участвали в поддържането или налагането на нечовешки условия в лагера", заявиха прокурорите и са замесени в помагачество на и подбудителство към изтезания и побой над задържани лица.
Лимай, бивш командир от АОК, е бил най-старшият офицер от тримата по това време.
По-късно той стана съучредител на Демократическата партия на Косово, ръководена от Хашим Тачи (ДПК).
Когато бе арестуван в Словения през февруари 2003 г., Лимай бе член на косовския парламент, шеф на отдела за връзки с обществеността на ДПК и говорител на партията.
Муслиу е бил командир в затворническия лагер "Лапушник", като по това време е изпълнявал и функциите на надзирател.
44-годишншят Бала е бил командир и надзирател в лагера.
Двамата бяха арестувани от силите на КФОР в Косово в средата на февруари 2003 г. и след това прехвърлени в Хага.
В прес-съобщение от четвъртък МНТБЮ обяви началото на процеса, цитирайки обвинителния акт, в който се казва, че Лимай и Муслиу са упражнявали пълно управление и контрол върху членовете на АОК, ръководили затворническия лагер.
Общо 35 души, вкл. сръбски цивилни, както и косовски албанци, възприемани като бунтовници или като хора, които отказват да сътрудничат с или противопоставят срещу АОК, са били държани в импровизиран арест.
Твърди се, че някои от затворниците са били бити, изтезавани и убити през месеца преди 26 юли 1998 г., когато силите на АОК са напуснали лагера, тъй като сръбските сили са превзели отново района.
Съгласно обвинителния акт Лимай и Муслиу са отговорни за деянията, извършени в лагера " Лапушник", вкл. за това, че не са били предотвратени предполагаемите зверства.
"Твърди се, че те са знаели или са имали причина да знаят, че посочените в обвинителния акт престъпления вероятно ще бъдат извършени или са били извършени от техни подчинени, но не са предприели необходимите разумни мерки за предотвратяване на такива актове или за наказание на извършителите", се казва в съобщение на МНТБЮ.
Освен това Бала е обвинен във връзка с друг инцидент, причинил смъртта на 10 души.
След като АОК е напуснала затоврническия лагер, той заедно с друг надзирател и войник от АОК, са извели група от 12 задържани до едно сечище в гората.
Те са срещнали Лимай по пътя, който е дал заповеди на Бала.
Вследствие на това 10 -ма от задържаните са били разстреляни.
Явявайки се пред Хагския трибунал миналата година и тримата пледираха, че са невинни по обвиненията.
Заподозреният във военни престъпления Веселин Сливанчанин, издирван от Трибунала на ООН във връзка с участието му масовите разстрели във Вуковар през 1991 г., вече не е в Сърбия, съобщи белградското радио Б92, позовавайки се на лобистка група.
Секретарят на комитета, подкрепящ Сливанчанин, е казал, че са го посъветвали да напусне страната, ако иска да оцелее.
Групата настоява процесът да бъде проведен в страната.
Съд осъди бившия полицай Любиша Четич на 13 години затвор в четвъртък (18 март) за военни престъпления срещу цивилни лица, извършени по време на конфликта през 1992-1995 г.
Четич бе осъден за убийството на около 200 босненци и хървати от Приедор през 1992 г. на Коричанске Стийене в планината Власич.
Той се призна за виновен.
Прокурорите на трибунала на ООН за военни престъпления планира да се опита да обедини процесите срещу трима генерали от хърватската армия - Иван Чермак, Младен Маркач и Анте Готовина до края на този месец.
На пресконференция в петък (20 януари) прокурорът Алекс Уайтинг заяви, че общият обвинителен акт вероятно ще съдържа някои корекции към ревизирания обвинителен акт срещу Чермак и Маркач, издаден от прокурорите миналия декември.
Те бяха обвинени в престъпления срещу човечеството и в нарушения на законите или военните правила по отношение на тяхната отговорност като индивиди и командири за преследването, убийството и депортирането на сърби от Крайна по време на хърватската военна операция "Буря" през 1995 г.
В ревизирания обвинителен акт срещу генерал Анте Готовина, издаден на 24 февруари 2004 г. срещу него се отправят обвинения в шест нарушения на международното хуманитарно право, извършени в района на Крайна през същия период.
Местен съд осъди в петък (25 юни) бивш член на паравоенната групировка на пет години затвор за военни престъпления срещу цивилни лица, извършени в Хърватия през 1991 и 1992 г.
Милан Спанович бе осъден за нечовешко отношение към хърватски цивилни лица, задържани в лагера "Стара Градишка".
Процесът започна през септември.
Пакетът американска финансова помощ за Турция ще включва 6 млрд долара безвъзмездна помощ, 2 млрд от които за военни цели, заяви министърът на икономиката Али Бабаджан по НТВ в неделя (9 март).
Тези цифри вече са споменавани преди, но това е първото им официално обявяване.
Бабаджан допълни, че Турция има право да реши дали да замени част от безвъзмездната помощ за нисколихвени кредити.
Частта, определена за военни цели, ще бъде депозирана в сметки в САЩ за покриване на разходите, свързани със закупуване на военно оборудване.
Окръжният съд в Белград обяви в четвъртък (12 юни), че ДНК проба е потвърдила, че лицето, арестувано от властите близо до столицата в сряда, е обвиняемият във военни престъпления беглец от правосъдието Стоян Жуплянин.
Заподозреният отначало твърдеше, че е друго лице.
Сръбските власти най-вероятно ще го екстрадират в Трибунала на ООН в Хага до няколко дни.
Като бивш началник на полицията в Република Сръбска, Босна и Херцеговина, Жуплянин е обвинен в извършване на етническо прочистване на мюсюлмани и хървати по време на конфликта от 1992-1995 г.
В изявление от четвъртък главният прокурор на Трибунала Серж Брамерц приветства арестуването на Жуплянин и призова за арестуването и на другите основни укриващи се обвиняеми - босненския сръбски лидер Радован Караджич, неговият военен командир Ратко Младич и бившият хърватски сръбски лидер Горан Хаджич.
Военните действия в градски условия ще представляват най-голяма опасност за бъдещите турски умиротворителни сили в Ирак, се казва в анализа на рисковете, изготвен от турските военни.
В сряда (6 август) службата на началника на ГЩ публикува предварителните резултати от анализа, в който се прави заключението, че мироопазващата мисия в Ирак ще се различава от всички предишни мисии по това, че тя ще съдържа по-големи рискове.
В други новини на тази тема, резултатите от консултативната среща, проведена при премиера във вторник, показват, че решение на парламента за изпращане на турски сили по поддържане на мира в Ирак може да бъде очаквано не по-рано от началото на септември.
Преди да внесе решението, съветът на министрите трябва да изготви конкретно предложение и да го представи на парламента за одобрение.
Прокурорите от Специалното звено за военни престъпления съобщиха в неделя (2 март), че са обвинили двама босненски сърби във военни престъпления, извършени преди години в общините Невесине, Калиновик, Гачко и Билеца.
Кърсто Савич Кичо, 49-годишен и Милко Мичибабич, 57-годишен са били обвинени в престъпления против човечеството, включително убийство, системни мъчения и насилствено разселване на жители на тези четири общини от юни 1992 до януари 1993 г.
Върховният съдебен и прокурорски съвет на БиХ назначи Милорад Барасин за временен главен прокурор в понеделник.
Барасин ще смени Маринко Юрчевич, който излезе в дълъг отпуск по болест.
Във вторник (14 октомври) полицията в БиХ арестува четирима босненски сърби, заподозрени в извършването на престъпления срещу човечеството през 1992 г.
Служители на Агенцията за разследване и охрана арестуваха Милорад Скръбич, Милорад Радакович, Гордан Джурич и Любиша Четич в общините Приегор и Сански Мост в координирана операция.
Според обвиненията четиримата са екзекутирали повече от 200 босненски мюсюлмани и хървати в планината Влашич през август 1992 г.
Два масови гроба, съдържащи тленните останки на убити роми от Скелане и Сребреница са били открити в католическото гробище в село Босански Дубочац, съобщиха местните медии.
Нияз Чаушевич Медо, бивш високопоставен хърватски армейски офицер, заяви, че няколко хърватски генерали са разпоредили убийствата.
Той е предложил да свидетелства пред съд в БиХ срещу защита.
Членовете на Съвместната военна комисия на БиХ постигнаха споразумение във вторник (3 февруари) по проект за структура на бъдещите въоръжени сили на страната.
Комисията се споразумя бъдещата армия да се състои от три бригади - две от Федерация БиХ (ФБиХ) и една от Република Сръска (РС) - както и от военновъздушни сили, логистични поделения и подразделения за обучение.
Въоръжените сили ще наброяват 12 000 професионални военнослужещи: 8 000 от ФБиХ и 4 000 от РС.
След предупреждението от Брюксел, че началото на преговорите за присъединяване към ЕС зависи от пълноценното сътрудничество с Трибунала на ООН за военни престъпления Хърватия обеща да увеличи усилията си за издирване на укриващия се обвиняем генерал Анте Готовина.
ЕС Предупреди, че присъединителните преговори могат да се отложат, ако укриващият се Готовина не бъде арестуван и екстрадиран в Хага.
Споразумението на Хърватия за Стабилизиране и Асоцииране с ЕС (ССА) влезе в сила във вторник (1 февруари), шест седмици преди очаквания старт на преговорите за членство на 17 март.
Брюксел обаче предупреди, че тези преговори ще бъдат отложени, ако страната не демонстрира воля за пълноценно сътрудничество с Трибунала на ООН за военни престъпления и по -конкретно, ако не предаде генерала от резерва Анте Готовина, който се счита за един от най-важните укриващи се обвиняеми.
"Убеден съм, че ако хърватското правителство има политическа воля да намери и предаде генерал Готовина, то ще съумее да го направи", заяви в понеделник комисарят на ЕС по разширяването Оли Рен.
Нека допълня съвсем ясно, че без пълноценно сътрудничество с МНТБЮ преговорите не могат да започнат.
В отговор на предупреждението Хърватия заяви във вторник, че увеличава усилията си за издирване на Готовина.
Президентът Стипе Месич и премиерът Иво Санадер поискаха от "всички компетентни органи на държавната администрация, включително разузнавателните служби, МВР и главната прокуратура да продължат и интензифицират всички необходими мерки и дейности", насочени към ареста и прехвърлянето на Готовина, се казва в официално прес-съобщение на президентството.
Говорител на МВР заяви по-късно, че се предприемат стъпки за събиране на информация относно местонахождението на беглеца и на онези, които го подкрепят.
"На всички полицейски служители в Хърватия е наредено да търсят Готовина", заяви пред агенция ХИНА Златко Мехун, отбелязвайки, че министерството му е предложило награда от 46 000 евро за информация, която може да доведе до залавянето на заподозрения.
Четирдесет и деветгодишният Готовина изчезна през юни 2001 г. скоро след като МНТБЮ го обвини във връзка с предполагаемата му роля при военни престъпления, извършени от военнослужещи под негово командване към края на конфликта от 1991-1995 г. в Хърватия.
Според Трибунала той носи отговорност за незаконните убийства на най-малко 150 сърби от Крайна и за прогонването на десетки хиляди други.
Главният прокурор на МНТБЮ Карла дел Понте заяви, че според нея Готовина се укрива или в Хърватия, или в съседна Босна и Херцеговина.
По време на кратко посещение в Сараево във вторник тя даде да се разбере, че няма да удостовери пълноценността на сътрудничеството на Хърватия с МНТБЮ докато генералът е на свобода.
Присъединителните преговори с ЕС не могат да започнат по план " без Готовина да е в Хага", допълни дел Понте.
Решението в подкрепа на началото на преговорите с Хърватия трябва да се одобри от всички 25 държави-членки.
Във вторник люксембургският премиер Жан-Клод Юнкер, чиято страна е понастоящем ротационен председател на ЕС, заяви пред гостуващата хърватска парламентарна делегация, че въпреки убеждението си, че властите в Загреб са готови да сътрудничат пълноценно с МНТБЮ, те ще трябва да докажат това по начин, който всеки би могъл да разбере.
Готовина "трябва да разбере, че държи в ръцете си съдбата на своята страна, която има право да стане пълен член на ЕС", допълни Юнкер.
Американският посланик в БиХ Дъглас Макелхъни заяви в четвъртък (2 август), че страната е положила огромни усилия за преструктуриране и изграждане на армия на държавно ниво, с което е подготвила напълно въоръжените си сили за членство в НАТО.
След наблюдение на съвместно военно учение на БиХ и САЩ на летището в Маховляни край Баня Лука той похвали реформите в сектора на отбраната и каза, че само преди година организирането на подобно учение би било смятано за абсурдно.
Въпреки това, отбеляза Макелхъни, БиХ трябва да изпълни всички изисквания за сътрудничество в областта на военните престъпления, преди да й бъде предложена покана за присъединяване към НАТО.
Здравословното състояние на обвинения във военни престъпления Бранимир Главаш се е влошило рязко и лекарите не са сигурни дали той ще оцелее през следващите три-четири дни, заяви адвокатът на Главаш Велко Милевич в сряда (2 януари).
Главаш, който обяви гладна стачка през последните два месеца и отслабна с 25 кг, бе прехвърлен от болницата на затвора в болница в Дубрава.
Адвокатът му твърди, че е поискал освобождаването на Главаш по здравословни причини, но молбата му е била отхвърлена от съда, който е решил, че Главаш сам е причинил влошаването на здравословното си състояние.
Той и още шест обвиняеми, които многократно обявяват гладни стачки в знак на протест срещу задържането им, са обвинени във военни престъпления, извършени в района на Осиек и свързани с измъчването и убийството на десет етнически сръбски цивилни лица през 1991 г.
Военният министър Борис Тадич представи програмата на Сърбия-Черна Гора за преустройство на армията по време на среща в Брюксел с посланиците от НАТО.
Тадич заяви, че сега очаква страната да се присъедини към програмата Партньорство за мир тази година.
Надеждите на Сърбия-Черна Гора за членство в НАТО получиха стимул в сряда (7 май), когато посланиците от алианса приветстваха усилията на страната за военни реформи и предложиха помощ за извършване на по-нататъшни демократически промени.
Подкрепата бе изразена един ден, след като Белград прие решение за поставяне на генералния щаб на федералната армия под граждански контрол.
Военният министър Борис Тадич заяви, че сега очаква Сърбия-Черна Гора да се присъедини в програмата Партньорство за мир (ПМ) тази година, като добави, че най-скорошното членство в ПМ е основна цел на правителството.
На среща с посланиците от НАТО в Брюксел Тадич и началникът на ГЩ на армията Бранко Кърга представиха програмата за преустройство на армията и въвеждането на граждански контрол, което, по техните думи, е вече в ход.
Във вторник Висшият съвет по отбраната на Сърбия-Черна Гора обяви, че генералният щаб на армията ще стане организационна единица в министерството на отбраната и че висшите военнослужещи ще бъдат назначавани от Министерския съвет на обединената държава по препоръка на военния министър.
"В основата на нашата национална стратегия за военната реформа лежи ангажиментът за създаване на съвременна неагресивна армия, намираща се под граждански контрол", е казал Тадич пред посланиците.
Той също е поискал подкрепата на НАТО в борбата на страната с организираната престъпност и корупцията, която според него е бич за Балканите години наред.
По съобщения на белградското радио Б92, Тадич и Кърга също са изложили концепцията на Сърбия-Черна Гора за регионална стабилност, която призовава за обща балканска политика по сигурността и недопускане формирането на съюзи на едни балкански страни против други.
Участник в срещата, цитиран от АП, определи изложението на Тадич като "много убедително" и добави, че НАТО са предложили да изпратят в страната екип от експерти-съветници по реформата.
Убийството на Зоран Джинджич предизвика ускорение на реформата.
"Усеща се чувство на неотложност, което по-рано липсваше, и ние искаме да развием по-близки отношения", е заявил той при условие за анонимност.
В същото време посланиците са обърнали внимание на Сърбия-Черна Гора, че й предстои още много работа, за да изпълни условията за членство в програмата ПМ, в т. ч. пълно сътрудничество с Трибунала на ООН за военните престъпления и Международния съд.
Ние ще продължим да сътрудничим с Трибунала в Хага и аз съм сигурен, че ще изпълним всички предварителни условия.
"Искам да вярвам, че ще станем член на програмата ПМ тази година", заяви Тадич.
Признавайки усилията й за реформи, президентът на САЩ Джордж Буш разреши във вторник продажбите на военно оборудване на Сърбия-Черна Гора.
В заявление на Белия дом се казва, че Буш "реши, че сътрудничеството със Сърбия-Черна Гора в областта на отбраната ще стимулира последователната военна реформа и засили демократическите институции в Сърбия-Черна Гора".
Държавната агенция за разследване и охрана (ДАРО) на БиХ е работила по над 500 случая на организирана престъпност и военни престъпления през миналата година, каза в неделя (26 март) заместник-началникът на ДАРО Сеад Лисак.
Той отбеляза, че близо половината от разследванията са започнати по искане на съдебната власт.
ДАРО е разследвала общо 202 случая на предполагаемо пране на пари и финансиране на тероризъм, като 114 от тях са били разкрити до края на годината и предадени на прокуратурата.
От всичко 382 дела за военни престъпления, обработени миналата година, 105 са завършени и седем души са били арестувани.
Церемонията по откриване на Камарата за военни престъпления на БиХ и на Специалния отдел за военни престъпления на прокуратурата на БиХ ще се проведе в Сараево в сряда (9 март).
Председателят на Трибунала на ООН за военни престъпления Теодор Мерон, главният прокурор на ООН Карла дел Понте и Върховният представител на международната общност в БиХ Пади Ашдаун ще присъстват на церемонията и ще проведат разговори след нея.
Откриването на специалните звена за гледане на дела, отнасящи се до военни престъпления, в местни съдилища се определя като голяма стъпка напред за съдебната система на БиХ и като признание за напредъка, постигнат в хода на реформите.
От април ПРООН и японското правителство ще осигурят широки възможности за обучение на юристи професионалисти и за служители в правоприлагащи органи в рамките на новата структура.Общо 500 000 щ.д. ще бъдат отпуснати от Доверителния фонд на ПРООН и Япония на БиХ за тази цел.
Следователи на трибунала на ООН за военните престъпления разпитаха бившия зам.-министър на вътрешните работи Йоско Морич в Загреб в събота (17 януари), съобщи хърватската национална телевизия ХТВ.
Както и неотдавнашния случай с друг бивш висш полицейски служител, Здравко Янич, Морич е бил разпитван във връзка с операцията "Медак Покет" през 1993 г.и операцията "Буря" през 1995 г., като акцентът е бил поставен върху ролята на хърватската полиция.
Според ХТВ разпитите на бившите военни и полицейски служители трябва да приключат до началото на следващия месец.
