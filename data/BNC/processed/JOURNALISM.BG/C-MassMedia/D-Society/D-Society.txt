Подложена на увеличаваща се цензура в интернет, турската младеж се организира чрез социалните мрежи.
Турция има четвъртата по големина общност от потребители на "Фейсбук" в света.
Предвид ролята им в протестите и разпространяването на информация по време на вълненията в Близкия изток, инструментите на социалните медии като "Фейсбук" и "Туитър" са възхвалявани през последните месеци заради способността им да поставят мощни политически оръжия в ръцете на репресираните народи.
Турция, демократизираща се страна, която може да се похвали с четвъртата по големина общност от потребители на "Фейсбук" в света, също е в етап на пробуждане за социалните и политически възможности, предлагани чрез социалните медии.
Йозгюр Учкан, преподавател в Университета "Билги", каза за SETimes, че доскоро социалните медии са били използвани в Турция по начин, много близък до този в Съединените щати и Европа - за създаване на приятелства, поддържане на контакти и запознанства.
Това обаче се променя.
През последните две години, с изострянето на политическата обстановка, политическата тежест на социалните медии се повиши," обяснява той.
"Блоговете, от една страна, и социалните медии, от друга, започнаха да се превръщат в политическа агора, форумно пространство.
Медийният художник Бурак Аръкан обяснява, че към онлайн политическата активност в Турция може да се подходи не само чрез сайтовете на социалните мрежи, но и чрез анонимни частни списъци на електронни пощи, чиито абонати могат да наброяват хиляди.
Основен фактор, обуславящ политизирането на социалните медии, е заплахата от повишена интернет цензура.
През последните години в Турция бяха забранени множество сайтове, най-известният сред които бе сайтът за споделяне на видеозаписи YouTube.
В последно време популярният блог хост Blogger се спира периодично, предизвиквайки основаването на групи като "Don't Touch My Blog" ("Не пипай блога ми!").
Планираното да влезе в сила на 22 август законодателство, което ще наложи филтриране на достъпа до интернет, предизвика бурен обществен протест, достигнал кулминация в общонационален протест на 15 май.
Мисля, че ще виждаме повече взаимодействия от този род в бъдеще," каза Яман Акдениз, преподавател по право в Университета "Билги" и основател на организацията с нестопанска цел "Киберправа и киберсвободи", който спомена, че и политическите партии са започнали да използват социалните медии в своите кампании.
Ердем Дилбаз, организатор на протест срещу цензурирането на интернет, каза, че видът активност, с която той се занимава, не се ограничава с една цел и не се осъществява под егидата на една група.
Аз организирам тези събития според необходимостта," каза той за SETimes.
"Оставям класическите методи на протест настрана и организирам алтернативни, привличащи вниманието форми на "развлективност" казва той, играейки си с турските думи за развлечение и протест.
Аръкан смята, че сегашната активност е продиктувана до голяма степен от страх.
Наблюдавайки събития като спирането на достъпа до интернет в Египет в разгара на антиправителствените протести, казва Аръкан, турската младеж е все по-наясно, че подобна заплаха съществува и в собствената й страна.
Много хора се безпокоят вече, че правителството може просто да спре интернет," каза той.
След публикуването на статията си за онлайн организационните стратегии при риск от преврат Аръкан казва, че към него "са се обръщали по-млади хора, които искат да организират работни срещи на тази тема, които искат да се научат как да развиват такъв вид мрежи за връзка на средноголеми разстояния" като начин за отпор срещу рестриктивните мерки на правителството.
В подобна интернет активност има обаче и опасности, както посочват и Ючкан и Аръкан.
Термини като "слактивизъм" ("лентяйска активност") и "клик активност" се използват за окачествяване на хора, които са активни онлайн, но полагат много малко усилия за извършване на конкретни промени в реалния свят.
Аз съм сред тези, които вярват, че трябва да има връзка между цифровата активност и улицата," каза Ючкан.
"По някакъв начин трябва да има взамопроницаемост между тези два паралелни свята.
Хората и образователните институции осъзнават еднакво добре ролята на социалните медии в моделирането на дебатите, политиката и търговията.
Косовски албански младеж в Прищина.
Социалните медии все повече се превръщат в средство за комуникация по политическите и социални въпроси в Косово, променяйки динамиката на организацията и взаимодействието между хората.
Да вземем например сайта на мрежата "Фейсбук", медия, популярна както сред поколенията на средна възраст, така и сред косовската младеж.
"Фейсбук" отдавна вече не е само мрежа за общуване, чрез която да поддържаш връзка с приятелите си, а се е превърнал в гигантски форум за дискусии по политическото и социално развитие на страната.
Фейсбук" улеснява обмена на идеи, обединява хората в каузи чрез "онлайн активизъм", но това обикновено не води до действия.
Социалните мрежи дават повече пространство за свобода на словото от други места, затова те се превръщат в платформи за култивиране на алтернативно и критично мислене", каза коментаторът Агон Маличи за SETimes.
Илюстрираща тази тенденция е поредицата "Пимпсънс-Косова" във "Фейсбук", която осмива политиците и политическите инициативи чрез анимация.
"Пимпсънс" разширява и изостря политическия дебат сред едно цяло поколение от млади избиратели, осигурявайки както необходимия консенсус, така и импулс за действие.
Фактът, че "Пимпсънс" е започнал от "Фейсбук" и е станал толкова популярен, е показателен за това, че "Фейсбук" създава пространство за изразяване и общуване, което по-рано отсъстваше," каза Маличи.
Възможността, която се предоставя за популяризиране на конкретни политически интереси, също играе важна роля за разпространяването на социалните медии.
Най-голям успех в оползотворяването на социалните медии за политически цели има движението "Ветевендосе", което организира протести и други форми на опозиция срещу инициативите на управляващите партии.
Ветевендосе" мотивира широка политическа база чрез активна кампания във "Фейсбук" срещу Плана от шест точки за Северна Митровица на ООН, срещу предложението на Ахтисаари, и друга срещу корупцията, наречена "Срещу кражбите".
На един митинг "Ветевендосе" привлече над 95 000 души.
Други, като Фатон Делиу, използват "Туитър" вместо "Фейсбук".
Туитър" защитава личното ми пространство по-добре от "Фейсбук" и това е причината да го използвам повече.
В Косово хората са развили "Фейсбук" мания.
Не мисля, че в това има нещо лошо, но по-широкото използване на "Туитър" би било добро нещо, тъй като хората ще намират същата информация или връзка горе-долу по същия начин," каза Делиу за SETimes.
Осъзнавайки, че социалните медии постепенно заемат централна роля, университетите се опитват да влязат в крак с тях.
Висшият колеж "Универсум" неотдавна обяви, че от септември ще предлага обучение чрез социалните мрежи като "Фейсбук", "ГугълДокс", "СлайдШеър", "ЮТюб", "Блогър" и "Уърдпрес".
Ръководството на университета каза, че студентите няма да получават никакви печатни материали; вместо това всеки ще получи по един iPad.
Съдържанието ще се разработва чрез пълно медийно взаимодействие със студентите единствено посредством социалните мрежи.
Във време на глобализация животът се е ускорил дотолкова, че не можем повече да очакваме от нашите студенти да следват традиционния модел на обучение.
Ако те прекарват повечето от времето си във "Фейсбук" или "ЮТюб", ние трябва да следваме техните интереси и да използваме социалните мрежи, за да увеличим производителността по време на обучението.
iPad-ът, който нашите студенти ще получават безплатно, ще бъде символ на нашия съвременен подход към модерно обучение," каза изпълнителният директор на Висшия колеж "Универсум" Алейтин Бериша за SETimes.
Върховният представител Мирослав Лайчак призова правителствата на БиХ и на автономните области да реформират системата за социално осигуряване, за да се гарантира, че тези, които са най-нуждаещи се, ще бъдат по-добре обхванати от придобивките.
В изявление от понеделник (28 януари) Лайчак заяви, че сегашната система има дефекти и че неговата служба, както и международните финансови институции, ще окажат помощ за реформите.
Това изявление бе неговият отговор на писмо от Асоциацията на инвалидите в БиХ с искане да се прехвърли отговорността за социалните и здравни придобивки на държавно ниво.
Бизнесът в Албания има съвсем слабо или никакво чувство за социална отговорност, според проучване, поръчано от Програмата за развитие на ООН (ПРООН) и публикувано в понеделник (23 юни).
Докладът посочва ниското ниво на участие на бизнеса в даренията, социалното подпомагане или финансовата подкрепа.
"Важно е да се подчертае, че албанските компании не даряват средства за благотворителност", каза представителката на ПРООН Марина Канети, като добави, че държавните структури трябва да направят повече по въпроса.
Финансовият министър Себастиан Владеску заплаши да подаде оставка в четвъртък (7 януари), освен ако парламентът не отхвърли намаляването с 9,5 % на сумите, които работещите трябва да внасят за социално осигуряване, неочаквано одобрено от парламентарната комисия.
Нещо повече, депутатите одобриха увеличение с 12,7 % на минималните пенсии, макар че това противоречи на условията на стендбай споразумението с МВФ.
Владеску подчерта, че това не е предвидено в бюджета, който той е подготвил, и че той е абсолютно готов да остави на някой друг да прилага решението на депутатите от парламента.
Премиерът Емил Бок се съгласи с него, заявявайки, че бюджетните ресурси са твърде оскъдни, за да позволят повишение на пенсиите в комбинация с намалени вноски.
Кампаниите на политическите партии чрез социалните мрежи предизвикват голям интерес, но скептиците се питат дали връзките между гласоподавателите и длъжностните лица ще продължат и след изборите.
Най-известната социална мрежа в Сърбия, "Фейсбук", се превърна в сериозен електорален инструмент и арена на политическа надпревара между кандидатите.
Социалните мрежи се превърнаха в значително политическо бойно поле преди местните и президентските избори на 6 май, а основните претенденти в оспорваната политическа надпревара - управляващата Демократическа партия и опозиционната Сръбска прогресивна партия - правят последни усилия да привлекат избиратели чрез интернет.
Има забележимо и рязко покачване на интереса към присъствието в социалните мрежи", заяви за SETimes Иван Бауер, член на председателството на Социалдемократическата партия на Сърбия, която е част от управляващата коалиция, водена от Демократическата партия.
Сръбската прогресивна партия сформира голям екип, който да води нейната кампания в социалните мрежи, и е много активна в тази сфера, заяви за SETimes членът на висшето ръководство на партията Марко Джурич.
"Нашата цел е да се обърнем към по-младите избиратели чрез социалните мрежи във всекидневния живот.
Подкрепата за двамата основни претенденти на изборите изглежда оспорвана в социалните мрежи: демократите водят по брой последователи в "Туитър", докато прогресистите имат повече фенове във "Фейсбук".
Прогресистите имат близо 53 000 фенове във "Фейсбук" срещу 36 000 на демократите.
Миналата седмица те добавиха в мрежата още 7 000 последователи, по което се вижда, че кампанията на партията разчита главно на работата чрез социалната мрежа.
Джурич казва, че причината за успеха е, че Сръбската прогресивна партия е разбрала, че комуникацията в социалните мрежи е двупосочна улица.
За нас е от значение да чуем мнението на хората, да видим какви са най-големите проблеми.
Предлагаме възможност на хората да задават въпроси към нашите представители, както и да представят конкретни предложения и решения", заяви Джурич.
Партията предлага на избрани фенове във "Фейсбук" възможност да обядват с кандидата за кмет на Белград Александър Вучич.
"Просто е.
Всичко, което трябва да направите, е да изберете имейл адресите на трима приятели и да ги поканите да участват на срещата", се казва на "Фейсбук" страницата.
Фейсбук" е най-известната социална мрежа в Сърбия и в региона, но политиците все повече използват и "Туитър".
Министърът на околната среда и представител на Демократическата партия Оливер Дулич е горд със своите повече от 7 600 последователи и редовно комуникира с граждани по въпроси, свързани с екологията.
Въпреки че все повече се набляга на социалните мрежи, някои експерти твърдят, че повечето политически партии не успяват да използват колкото може повече социални мрежи за оптимални резултати.
Нашите партии все още използват най-вече "Фейсбук" - [което е] разбираемо, тъй като засега това е най-известната мрежа - и "Туитър".
Много хора обаче забравят за "Ютюб", "Фликър", "Уикипедия", "Линкедин", различните форуми...
Само цялостното използване на всички тези медии може да доведе до по-добри резултати заради синергичния ефект", заяви Бауер.
Бауер, който има опит в маркетинга, заяви, че наблягането на социалните мрежи е препоръчително, но може да бъде нож с две остриета, защото създаването на връзки с целевата публика не е нещо еднократно.
Ако това се възприема по този начин, постигнатият резултат може да бъде по-лош, отколкото ако никога не се бяха захващали.
Общността в социалните мрежи е много безкомпромисна и наказва строго всички, които се опитат да злоупотребяват с нея по някакъв начин", каза Бауер.
Има обаче един сегмент избиратели, които гледат с неодобрение на усилията на партиите да достигнат до тях чрез социалните мрежи и други средства.
Кампаниите на партиите преди изборите са твърде агресивни и дразнещи.
Аз не решавам за кого да гласувам на основата на това, кой се появява в медиите или в социалните мрежи.
Това, което ме интересува, са резултатите и идеите", каза за SETimes Милош Кощрен, 22-годишен студент от Белград.
Българският министър на регионалното развитие Валентин Церовски и ръководителят на делегацията на Европейската комисия в София Димитрис Куркулас официално дадоха ход на два финансирани от ЕС проекта във вторник (3 юни).
Първият проект "Социална интеграция" е на стойност 4.2 млн.евро и ще бъде финансиран от Програмата ФАР на ЕС.
Той е насочен към усъвършенстване на умения и насърчаване на предприемчивостта сред етническите групи и инвалидите.
Вторият проект "Инициативи в пазара на труда" е насочен към разширяване на възможностите за намиране на работа, както и към подкрепа за предприемачеството и развитието на бизнеса в съществуващите малки и средни предприятия.
Този проект се съфинансира от българското правителство и е на стойност 5.1 млн. евро.
Европейският комисар по трудовата заетост и социалните въпроси Ана Диамандопулу призова българските власти да решат проблемите, свързани с трафика на хора, както и със защитата на правата на децата и инвалидите, като приемат за това и съответни закони.
Диамандопулу се срещна във вторник (24 юни) с българския президент Георги Първанов и обсъди социалните аспекти на интеграцията в ЕС.
От своя страна Първанов изтъкна досегашните постижения и препотвърди ангажимента на България да изпълни задълженията си в сферата на интеграцията.
Ръководителят на Асоциацията на потребителите в БиХ и председателката на Конфедерацията на профсъюзите в БиХ предупредиха в петък (16 ноември), че е възможно да настъпят размирици поради скока на цените на основни хранителни продукти.
Месуд Лакота и Ранка Мишич заявиха, че политическата нестабилност не помага и че все повече и повече хора си лягат гладни.
Двамата призоваха правителствата на автономните области да стабилизират цените.
Управителят на Централната банка Кемал Козарич и няколко местни анализатори очевидно са съгласни с тях, посочвайки, че търговците на дребно са повишили цените, опитвайки се да спечелят от политическата несигурност.
Козарич каза, че много хора са започнали да се запасяват с храни.
В. "Дневни Аваз" съобщи в петък за огромни повишения на цените на всички основни храни.
Например маслото сега струва с 65 % повече отколкото преди три месеца.
Цените на брашното, захарта, млякото, сиренето, хляба, пилешкото месо, повечето плодове и зеленчуци се повишават с много по-бързи темпове от приходите на домакинствата.
Едно от най-силните земетресения в съвременната история на България предизвика също толкова силен трус в социалните мрежи.
Броят на потребителите на Фейсбук в региона постоянно расте.
Минути след като хората скочиха от леглата си в ранните часове на вторник (22 май) вследствие на силно земетресение, Фейсбук и Туитър бяха пълни с коментари, линкове и - една неуместна шега.
Какво правят българите при земетресение?
Деветдесет и девет процента актуализират статута си във Фейсбук, а 1% застават под рамките на вратите в домовете си.
Земетресението бе с магнитуд 5,8 по скалата на Рихтер, с епицентър на около 25 километра северозападно от София.
То предизвика малки щети без сериозни наранявания, но бе почувствано в цяла България както и в Сърбия, Македония, Гърция и Румъния.
Много хора скочиха от леглата си и излязоха навън в мрака в 3 ч. сутринта, прекарвайки остатъка от нощта сред тълпите, с които се изпълниха улиците.
Но още по-голяма тълпа се събра във Фейсбук и Туитър, най-популярните социални мрежи в България секунди след като домовете им бяха разтърсени от труса, като всяка минута се обновяваха постингите и се подчертаваше растящото значение на социалните медии във всекидневието.
В мига, в който се събудих, след като разбрах, че няма да мога да остана в леглото, включих компютъра си и влязох във Фейсбук.
Исках да споделя случилото се и да видя как реагират хората", каза за SETimes, Даниел Ахчиев, трийсетина годишен консултант от София.
Това не е изненада за Диана Бакалова от Института по психология на Българската академия на науките.
От психологическа гледна точка социалното взаимодействие и споделянето на емоции, интереси и вълнения може да има терапевтичен ефект за хората и да увеличи чувството им за подкрепа, безопасност и просперитет.
И така, взаимодействието, лекотата и скоростта на обмен на информация могат всъщност да превърнат интернет и особено социалните мрежи в неподражаемо средство за комуникация, включително в кризисни ситуации", каза тя за SETimes.
Около 2,3 милиона българи или почти 70% от всички потребители на интернет имат акаунт във Фейсбук, като броят им постоянно нараства във всички страни на Балканите.
Янаки Ганчев, председател на Асоциацията на потребителите на телекомуникационни и интернет услуги каза, че Фейсбук е безценен, защото там няма цензура.
Социалните медии, добави той, осигурява информация, която не се появява никъде другаде.
Много от другите онлайн медии блокираха скоро след земетресението, тъй като те нямат капацитет за обслужват толкава много потребители в такива екстремни ситуации.
Телевизионните [канали] също закъсняха, тъй като трусът удари през нощта и те не успяха да реагират толкова бързо.
Същевременно във Фейсбук нямаше никаква паника и хората започнаха веднага да качват линкове към обективни информационни източници", каза той за SETimes.
Фейсбук е платформа.
Той позволява на всички да станат медия, а и всички искат да привлекат вниманието към себе си, затова толкова много хора го използват", каза Михаил Михайлов, интернет предприемач и популярен блогер.
Но и тук има капани.
Първоначално хората са склонни да вярват на всичко, което виждат.
Много хора действат инстинктивно, когато видят нещо, и са готови да му повярват.
Едва по-късно те проверяват достоверността му.
Лично аз използвам Фейсбук като средство за справки.
Искам да видя как хората реагират на някои събития и съобщения, и на основата на техните реакции аз формирам собственото си мнение по даден проблем.
Министърът на икономиката и финансите Йоргос Алогоскуфис призова към сериозен диалог във вторник (28 юни) относно националната система за социално осигуряване, подчертавайки, че трябва да се намери дългосрочно решение.
Той определи продължаващите структурни реформи като горчив хап, който трябва да се изпие, за да укрепне икономиката.
Докато парламентът дебатира по правителствения законопорект за реформа на социалното осигуряване, служителите от банковия сектор навлизат в четвъртата си седмица на протести относно предлаганото преструктуриране на техните пенсии.
Европейската комисия съобщи на 27-те страни, членки на ЕС, че трябва да предадат плановете си до края на годината.
Айриш Таймс, Агенция София нюз, Balkans.
ЕС постави на страните членки срок от осем месеца да представят своите национални стратегии.
Всички страни, членки на ЕС, трябва да разработят национални стратегии за социално включване на ромите до края на 2011 г., заяви Европейската комисия (ЕК) във вторник (5 април).
Целта на инициативата е да се прекрати широко разпространената дискриминация срещу най-голямото етническо малцинство в Европа, наброяващо между 10 и 12 милиона души.
Повече от половината от тях живеят в ЕС, а Румъния, следвана от България, Испания, Унгария и Словакия, са страните с най-големи ромски общности.
Малта е единственият член на блока от 27 държави без нито един представител на тази етническа група, според статистиката за 2009 г.
Въпреки някои добри намерения от държавните политици, твърде малко се е променило в живота на повечето роми през последните няколко години," заяви във вторник пред Европейския парламент (ЕП) заместник-председателят на ЕС и еврокомисар по правосъдието Вивиан Рединг при представянето на Европейската рамка за националните стратегии за интегриране на ромите на ЕК.
Националните планове трябва да очертават мерките, които правителствата ще вземат за постигане на конкретни цели в четири критични области за подобряване на интеграцията на ромската общност, заяви ЕК, посочвайки образованието като най-важна от тях.
Проучванията показват, че в някои страни членки само около 42 % от ромските деца завършват основно училище.
Средната стойност за Европа е 97 %.
Нашата цел е да гарантираме, че всяко ромско дете ще завърши поне основно училище," каза Рединг.
Останалите три приоритетни области, в които Комисията иска страните от ЕС да се съсредоточат, са заетостта, здравеопазването и жилищното настаняване.
Докато от всяка членка на Съюза се очаква да определи собствените си цели в зависимост от специфичните обстоятелства в страната, мерките трябва да са насочени към намаляване на разликата между достъпа на ромите до работни места в сравнение с този за останалите граждани.
Това би могло да означава и значителни икономически ползи, според ЕК.
Общността има средностатистическа възраст от 25 г., която е много по-ниска от средната за ЕС - 40 г., а това й отрежда все по-голям дял в населението на работоспособна възраст.
В България и Румъния например младите роми представляват 20 % от новите попълнения в националните трудови пазари.
Отбелязвайки, че средната продължителност на живота в общността е с десет години по-ниска от тази в ЕС - 76 г. за мъжете и 82 г. за жените - ЕК призова за гарантиране на по-добър достъп до здравни услуги на представителите на тази група.
Мерките, които страните от ЕС ще очертаят в своите стратегии за интегриране на ромите, трябва да са насочени също към намаляване на разликата в достъпа до жилища и основни услуги, като течаща вода или електрозахранване.
Постоянното социално изключване на ромите е неприемливо за Европа на XXI в., изградена на принципите на равенство, демокрация и върховенство на закона," каза във вторник Ласло Андор, еврокомисар по заетостта, социалните въпроси и включването.
"Условията на живот за мнозинството от ромите и техните отношения с основната част от обществото просто са се влошили през последните години.
Министър-председателят Реджеп Тайип Ердоган разкритикува във вторник (11 март) лидерите на профсъюзите заради противопоставянето им на законопроекта за реформа на социалното осигуряване, който бе приет миналата седмица от парламентарна комисия.
Пред членове на своята партия Ердоган заяви, че проектът има за цел да осигури в общи линии еднакви условия за пенсиониране на всички работници, но това ще стане след още 20 години.
"Тези, които критикуват тази част от проекта, забравят, че работещите няма да бъдат засегнати от него до 2028 г.", отбеляза Ердоган.
Няколко профсъюза заплашиха със стачки в петък в знак на протест срещу законопроекта.
Те заявиха, че той налага големи тежести на работниците.
Какво означава Хартата за социална конвергенция за средностатистическия грък?
Хартата за социална конвергенция е първата от многото подобни инициативи, обявени от премиера Костас Симитис.
Каква точно логика се крие зад тази харта и как тя ще засегне гърците в дългосрочен план?
Хартата за социална конвергенция, представена от премиера Костас Симитис, цели да направи големи промени в живота на гърците, като приближи качеството на живота им до стандартите на ЕС.
Тя се ангажира с увеличаване на БВП и средните заплати за страната, като в същото време намали безработицата и бедността.
За работещите на заплата това означава увеличение на възнагражденията им с 4 до 6 % годишно.
За разлика от минали увеличения, тези ще бъдат над процента на инфлацията - която в момента е 3,6 % и се очаква да падне до 2,5 %.
Хората с по-високи заплати могат да очакват по-големи придобивки поради намаляването на данъците до 2008 г.
Средната заплата в Гърция е 60 % от средната заплата в ЕС, но тъй като издръжката на живота също е по-ниска, претеглената средна стойност е 81 %.
Но средните заплати са подвеждащи, защото управителите и директорите на практика печелят много повече от европейските си колеги.
В същото време обикновените служители и работници изкарват много по-малко пари.
Хартата повишава минималните пенсии за фермерите от сегашните 170 евро на 300 евро в дългосрочен план.
От следващата година те ще бъдат повишени на 200 евро.
Месечната пенсия за служители, която сега е 392 евро, ще се повиши най-малко до 500 евро.
Повишаването на заплатите и пенсиите ще намали броя на хората, които живеят под прага на бедността и които в момента са 21 % от населението.
Прагът на бедността е 600 евро на месец - 60 % или по-малко от средния доход за страната на домакинство.
В същото време правителството се ангажира да намали безработицата, която сега е 8,9 %, до 6 %.
Това означава да се създадат 290 000 работни места.
Правителството се надява да направи това, като намали с една десета вноските на работодателите в националното осигуряване.
Хартата включва и промени в ежедневния живот, които не са количествено измерими, като прехвърляне на тежестта в БВП от военните разходи към образованието и превръщането на Интернет в част от живота на гражданите.
Очаква се изпълнението на Хартата за социална конвергенция да струва 5,3 млн. евро.
Ако към тази сума се добавят и обещаните социални помощи, тя ще достигне 7,7 млн. евро.
Финансовите средства се очаква да постъпят главно от приватизацията на държавните предприятия и да достигнат 2 % от БВП на страната.
Останалото ще бъде осигурено от публични инвестиции и пакети европейска помощ.
Основната опозиционна партия - "Нова демокрация" - твърди, че реализирането на хартата само за три години е невъзможно.
Това обаче няма да накара правителството да се откаже от нея.
В понеделник (26 май) трите социални партньора - профсъюзите, асоциациите на работодателите и правителството - подкрепиха законопроект, с който минималната заплата се увеличава от 35 % на 39 % от средната, считано от юли.
Профсъюзите първоначално поискаха 50 % от средната заплата, но отстъпиха под натиска и на работодателите, и на правителството.
Усилията на правителството да реформира системата за социално осигуряване в страната среща една след друга различни пречки.
Граждански организации и известни учени твърдят, че предложените промени противоречат на европейския социален модел, докато профсъюзите се оплакват, че промените ще ощетят непривилегированите.
През декември съдебно решение определи, че законът нарушава конституцията.
Очаква се по-нататъшно забавяне предвид на предстоящите избори.
Според новия план социални помощи ще бъдат отпускани за уязвими слоеве от населението като деца, вдовици и възрастни хора.
Пакетът от нови реформи в социалното осигуряване на Турция бе представен през юли 2004 г. и предизвика критика от страна на организации на гражданското общество и представители на научната общност поради редица причини.
Едно от възраженията е, че предложените реформи не отговарят на стандартите на ЕС, въпреки твърденията за противното от страна на министъра на труда и социалното осигуряване Мурат Басесджиоглу.
През 2005 г. Басесджиоглу обеща, че неговото министерство "ще се стреми към пакет от реформи, които да съответстват на европейския социален модел".
Европейският социален модел не се състои от общ пакет от правила, налагани на страните-членки от институциите на ЕС.
Той датира от 2000 г., когато членовете на ЕС организираха среща в Лисабон, за да разработят план за действие и развитие за бъдещето на Съюза.
Те се споразумяха да координират социалните си политики чрез процес на управление, наречен Открит метод на координация, основан на доброволно участие и на норми и принципи на най-добрите практики на страните-членки.
Тъй като процесът е открит, доброволен и гъвкав, може да се окаже трудно да се определи дали предложенията, представени от турското правителство всъщност отговарят на критериите.
Критиците обаче твърдят, че подготовката на пакета от реформи се характеризира с ограничен диалог между заинтересованите страни и недостатъчно сътрудничество с правителството.
Това доведе до недемократичен процес на формиране на политиката, което не отговаря на европейския социален модел и дискриминира уязвимите слоеве на обществото, настояват те.
Пакетът, предложен от Басесджиоглу съдържа няколко елемента.
Общият план за здравно осигуряване ще се основава на месечни вноски от бенефициентите.
На уязвимите слоеве от населението ще се отпускат социални помощи.
Единна пенсионна система ще предотврати дублиране на плащания от различни организации за социално осигуряване.
Цялата система ще бъде администрирана от една организация за социално осигуряване в сътрудничество с подклонове, които ще отговарят за разпределението на помощите.
Според Ахмет Аксу, председател на профсъюза Мемур-Сен "пакетът от реформи предлага значително намаление на месечните добавки за уязвимите слоеве на обществото.
Особено силно засегнати ще бъдат младежите, възрастните и вдовиците.
Министърът на труда и социалното осигуряване Мурат Басесджиоглу заяви, че неговото министерство "се стреми към пакет от реформи, който съответства на европейския социален модел".
Това положение може да доведе до несъответствия и хаос в страната", предупреди той.
Гражданските организации отбелязват, че държавните разходи на страните-членки на ЕС растат по отношение на техния дял в националния бюджет и БВП.
Сред 25-те страни-членки на ЕС (с изключение на новоприетите България и Румъния) делът, определен за държавни разходи е почти 20 % от БВП и 40 % от бюджета.
От десетте страни, които се присъединиха към ЕС през май 2004 г. този дял възлиза на 17 % от БВП и 37 % от бюджета.
От своя страна турското правителство отпусна само 4,5 % от БВП или 13,8 % от бюджета за финансиране на системата за социално осигуряване през 2004 г.
Пакетът от реформи предлага още по-голямо намаление на този процент.
Главната цел на правителството е да "елиминира финансовите проблеми, а не да реши фундаменталните проблеми на системата за социално осигуряване", твърди Кадир Ариджъ от Университета "Гази".
Еринч Йелдан, един от най-продуктивните учени в Турция е съгласен с Ариджъ.
Пакетът от реформи, заявява той, се разбира най-добре в контекста на "загрижеността за финансовата стабилност" от МВФ.
Междувременно през декември 2006 г. Конституционният съд на Турция реши, че някои от разпоредбите на закона за социално осигуряване нарушават турската конституция, особено онези, засягащи правата на държавните служители.
Лидерите на синдикатите приветстваха това решение.
Биркан Акилдиз, председател на Каму-Сен, Конфедерация на съюзите на държавните служители, заяви, че решението "оправдава" тяхната загриженост.
Исмаил Хаккъ Томбул, председател на КЕСК, Синдиката на държавните служители, отиде още по-далеч.
Според него съдът "би трябвало напълно да отхвърли закона".
Отговорът на Басесджиоглу бе, че неговото министерство "уважава решението" и сега ще реши как да действа занапред.
Правителството настоява, че работи върху постигането на социален консенсус, който е един от индикаторите, контролирани от ЕС.
Пакетът от реформи, както Басесджиоглу заяви наскоро на конференция в Атина "е решаваща тема, която ще повлияе върху бъдещето на Турция през следващите 25 до 30 години."
Той заяви, че неговото министерство няма "да настоява за едно-единствено решение и да бърза с приемането на закона", без да вземе предвид мнението на други заинтересовани страни.
След решението на Конституционния съд, реформата на социалното осигуряване трябваше да започне през януари 2007 г.
Сега тя е отложена за 2008 г.
Министерството на труда "ще вземе предвид решението, ще потърси колкото е възможно по-широк консенсус и ще работи дотогава върху закона", заяви Басесджиоглу.
В момента турският парламент е зает с предстоящите президентски избори, насрочени за началото на май, след което се очаква да бъдат проведени национални избори през ноември.
Последните могат да бъдат проведени и по-рано.
Тъй като вниманието и енергията ще бъдат насочени към политиката през следващите няколко месеца, реформата на социалната система се очаква да се забави.
ИСТАНБУЛ, Турция - За трети път в разстояние на един месец водещите профсъюзи в Турция организираха в неделя (6 април) масова демонстрация срещу предложения законопроект за реформа в социалното осигуряване.
Профсъюзите настояват законопроектът, изискван от МВФ, да бъде напълно изтеглен, тъй като постепенно ще повиши възрастта за пенсиониране на 65 г. до 2036 г.
Правителството обаче изглежда решено да осъществи реформата предвид потенциалното икономическо бреме.
Дефицитът в социалното осигуряване на Турция надвиши 19 милиарда щатски долара, или 4 % от БВП, през 2007 г.
Други новини - В неделя турската гранична полиция конфискува 400 кг хероин, открит в камион, опитващ се да пресече границата с България.
Служители на жандармерията в Сакария разследват от два месеца мрежа за наркотрафик, действаща под прикритието на компания за износ на маслини.
Властите заявиха, че наркотикът е бил скрит в тенекии за маслини.
Турският министър на труда и социалните грижи Мурат Башесгиоглу заяви в четвъртък (9 декември), че Албания и Турция ще подпишат протокол за сътрудничество в областта на заетостта и социалните въпроси в петък.
По време на посещение в Тирана Башесгиоглу се срещна в четвъртък с президента Алфред Мойсиу, заместник-премиера Намик Докле и министъра на труда Енгиел Бейтия.
Други новини от четвъртък: Мойсиу се срещна с гостуващия му хърватски колега Стипе Месич.
Двамата се споразумяха за укрепване на двустранните отношения в светлината на общата цел на двете държави за членство в ЕС.
Социалните мрежи като "Фейсбук" и "Туитър” предлагат на кюрдите в Турция платформа за социална и политическа изява.
Социалните медии като "Фейсбук" и "Туитър” дават възможност на кюрдите да формират интернет общности.
През 1970 г. неговите касети се внасяха контрабандно през границите и се предаваха тайно от ръка на ръка.
Сега песните на кюрдския музикант Шиван Первер могат да бъдат чути само с едно щракване на мишката, а в профила му в "МайСпейс" могат да бъдат видени изпълнения на негова протестна музика.
Това е промяната, която социалните медии донесоха за кюрдското население в Турция - група, чието право на социално, културно и политическо изразяване отдавна се отрича и която продължава да се бори за равни граждански права.
Сайтове като "Фейсбук" и "Туитър” предлагат, по-специално на младото поколение кюрди, сравнително безопасна среда за изразяване и платформа, чрез която да научат и споделят различни страни на своята култура.
Йозгюр Учкан, експерт по комуникации и преподавател в Университета "Билги”, отбелязва, че политическата активност в интернет е пряко свързана със степента на политически репресии, на които е подложено населението.
Това, посочва той, обяснява защо социалните медии са толкова важни за хората в държави като Тунис и защо в Турция "кюрдските младежи изпреварват своите турски връстници по политическо съзнание.
Месут Гюл, кюрдски студент от Адъяман, Югоизточна Турция, смята, че изразяването на неговите кюрдски интереси и идентичност "е по-лесно в интернет, поне засега”.
Като се аргументира със социалния и политически натиск за асимилация, както и със заплахата от физическо насилие, Гюл обяснява, че "ако в интернет можеш да намериш сигурна среда, на улицата това не може да стане.
Емре Шахин, наскоро завърнал се в Истанбул кюрд след обучение в САЩ, в детството си научава турски език, а сега учи кюрдски.
Той посочва, че в интернет е имал възможност да узнае повече за кюрдската култура и език, включително чрез образователен уебсайт, препоръчан от неговия учител по кюрдски.
Във "Фейсбук” съществуват безброй кюрдски страници, обхващащи всичко, от традиционния хляб до политиката.
Днес групата за кюрдска култура във "Фейсбук” има повече от 180 000 почитатели, за кюрдски език над 27 000, а за кюрдска история и цивилизация - над 40 000 фенове.
Удобството на социалните медии обаче не се ограничава само до засилване на културното съзнание, бърза да подчертае Аднан Челик, начален учител в населения предимно с кюрди град Диарбекир.
Според него, като учител, а и като активен член на различни граждански организации, тези инструменти са позволили комуникациите с широк кръг от хора, организирането на събития и ефективното разпространение на информация.
Получаването на онлайн актуални новини от кюрдската информационна агенция АНФ също му позволява да следи събития, които до голяма степен се пренебрегват от основните турски медии, казва Челик.
Гюл казва, че докато е бил в чужбина, е наблюдавал как кюрдската общност реагира в интернет чрез инструментите на социалните медии след убийството на кюрдски цивилен гражданин по време на политически протест по-рано през годината.
"На следващия ден се проведоха протести в различни градове, а в интернет ясно личеше мобилизацията”, спомня си той.
Можеш по-добре да наблюдаваш и да дадеш своя принос за дебата и изразяването по кюрдския въпрос”, казва Челик.
"Онлайн мога да изразя много по-силно и убедително редица гледни точки и мнения, които моята учителска професия ми налага да не коментирам”.
Шахин не е толкова убеден в ефекта на социалните медии по отношение на неговия живот и за кюрдите в Турция като цяло.
Важно е хората да бъдат информирани, а новините да се разпространяват бързо”, казва той, "но в Турция няма голяма промяна по отношение на въпросите, които ме вълнуват, и аз не съм сигурен до каква степен моята интернет активност дава резултат.
Министерският съвет одобри в четвъртък (16 януари) протокол за сътрудничество с Гърция в областта на социалното осигуряване.
Протоколът предвижда обмяна на основните законови документи, засягащи социално-осигурителните схеми и създаването и управлението на координационен орган.
Албанският Институт за социално осигуряване и съответната институция в Гърция ще извършват обмен на експертни оценки.
В реч по време на среща на Конфедерацията на турските профсъюзи в четвъртък (6 декември) министър-председателят Реджеп Тайип Ердоган заяви, че парламентът ще приеме спорния законопроект за реформа на социалното осигуряване.
Той настоя, че в процеса на подготовката му правителството е взело предвид мненията на всички заинтересовани страни.
Обявените реформи не са популярни сред различните профсъюзи главно поради предложението за премахване на обезщетенията при уволнение в определени сектори.
За обществата в преход, перспективите за присъединяване към ЕС подействаха като катализатор за реформите и като сериозна подкрепа за преодоляване на огорченията и чувството на безизходица от социалните промени.
Напоследък разкритията за корупция и действия на ръба на закона дори сред най-големите конгломерати направиха бизнес етиката гореща тема.
Икономистът Даниел Дъяну изследва връзката между икономиката и социалната отговорност на фирмите в пост-комунистическите общества.
Адам Смит се счита за баща на икономикса главно заради неговата книга "Богатството на народите".
Но той също е написал "Теория на моралните чувства", която илюстрира моралните основи на жизнения и социално отговорен капитализъм.
Възгледите на Смит, от своя страна, могат да бъдат свързани с известното произведение на Макс Вебер "Протестантската етика и капитализма", което проследява корелацията между стойностите, институциите и икономическото развитие.
Франсис Фукуяма, в "Краят на историята", бе прав в основното - отхвърлянето на тоталитарния комунизъм затвори тази глава от историята.
Но болшинството от очакванията на Фукуяма бяха помрачени от събитията през последното десетилетие.
Напоследък въпросите за бизнес етиката и социалната отговорност между фирмите и обикновените хора излизат в центъра на обществения дебат.
Широко разпространената корупция и неетично поведение се разглеждат като присъщи за институционалната нестабилност и липсата на демократични права, характерни предимно за развиващите се страни.
Но множеството неотдавнашни корпоративни скандали зад океана и в Европа показват една по-сложна действителност.
Подобна вълна от скандали заля САЩ през 80-те години.
Съществува ли цикличен модел в напредналите икономики, свързан с неизбежен поведенчески екстремизъм през периодите на забогатяване, който отминава с времето и бива последван от коригиране в политиката и институциите?
Или, възможно ли е да възникнат институционални обстоятелства и специфични видове политика, които подбуждат към неетично поведение, и не предизвикват автоматично съответната адекватна реакция?
Възможно ли е да се намери връзка между динамиката на обществото и икономиката на капитализма и случайните отклонения от стойностите, които направляват поведението на предприемачите?
Дали стремежът към печалба е равнозначен на алчност - или, по думите на Алан Грийнспан, на "нерационално забогатяване"?
Каква е ролята на правилата и нормите (формални или неформални) за предотвратяване на социално неотговорното поведение?
Преходният период след комунизма е наситен със случаи на корупция и неетично поведение.
Простото обяснение насочва към институционалната слабост на пост-комунистическите общества, към нестабилното функциониране на системата на контролиране и към корумпираната съдебна система, заедно с недостатъчно строго прилагане на закона.
Ако гледаме оптимистично, същите причини биха подчертали предимството на структурните и институционални реформи, които позваляват на тези общества постепенно да намалят проявите на зловредното и неетично поведение.
Може да се каже, че присъединяването към ЕС следва тази необорима логика.
За един по-задълбочен отговор обаче, би трябвало да се разгледа и въпроса за управлението в обществената и частната сфери и да се изучат уроците по света, както в богатите, така и в бедните страни.
Алтернативно, песимистичният отговор ще покаже "зависимост от пътя" и ще отбележи продължаващого съществуване на широко разпространена корупция, несигурни институции и слабо функциониращи пазари в големи части на света.
В Югоизточна Европа, синдромът на слабата държава и нестабилността на институциите, както и силната криминализация на икономическия живот, би трябвало да дават основания за голяма загриженост.
В обществата в преход, перспективите за присъединяване към ЕС подействаха като катализатор за реформи и силна подкрепа за преодоляване на огорчението и чувството за безизходица от социалните промени.
Но повече от хората са обезпокоени не толкова от резултатите от реформите, колкото от широко разпространената корупция и неетично поведение което ядосва много от населението.
Някои от гражданите свързват тези явления с пазарните реформи, и това се отразява и в анкетните проучвания.
След осъществяването на първата вълна на присъединяването, предимствата ще бъдат усетени от много граждани, но ще има също и разочарования, които вероятно ще бъдат по-силни.
Такива резултати налагат открита дискусия за връзката между ценностите, морала и динамиката на капитализма, и за това какво е необходимо, за да се направи той по-приемлив за по-голямата част от населението.
Именно поради това не е лишен от смисъл общественият дебат за ефективните норми, за тяхното приложение и за институциите, които да повишат способността на пазара да задоволява потребителите и да предотвратява изхвърлянето на голяма част от членовете на обществото от себе си.
Степента, в която държавата осигурява обществени блага би трябвало да се преценява от същия ъгъл, макар тази роля трябва да се разглежда като свързана с необходимостта от целенасочен и по-ефективен обществения сектор, като не се подценява и рационалността на частния сектор.
Общественият дебат за етиката и икономиката добива нов смисъл, ако се погледне на света откъм неговата глобализация.
Освен международния тероризъм, може да се посочи и друга тъмна страна на глобализацията: невъзможността да се преодоляват глобални и екологични проблеми, засилена нелегална имиграция, нарастването на бедността в много части на света и слабото функциониране на финансовите пазари.
В този контекст, въпросите за управлението изпъкват още повече.
А начинът на управляване не би могъл да бъде отделен от ценностите и умствените нагласи на онези, които вземат решенията.
Годините които следват голямата депресия наложиха нови правила, целящи ограничаване на свръхпечалбите и неетичното поведение.
Един пример е законът на Стийгъл-Глас в САЩ, който раздели инвестиционното от търговското банкиране.
Неотдавнашните скандали в корпоративния свят поставят под въпрос мъдростта на силната дерегулация която се случи в банковата индустрия и енергийните пазари в края на 90-е години.
Институционални корекции настъпиха и след края на Втората световна война.
Изглежда историята показва съществуването на цикъл от политически и институционални промени следващи големи промени в икономиката.
Може би след "еуфорията от премахването на правилата", която стои на първо място в дневния ред на правителствата, започва нова фаза.
Тази фаза ще очертае необходимостта от ефективни пазарни норми и по-разумно сътрудничество между обществения и частния сектор.
Тази логика би трябвало да се приложи също и към международната икономика, която се нуждае от обществени блага и от обновени международни институции, способни да осигурят управление в глобален мащаб.
Тези предизвикателства не могат да бъдат преодолени без съчетаване на икономическа рационалност със социални и морални ценности.
Уроците са от особена валидни за обществата в преход, където въпросите за управлението и социалната отговорност, както в обществения, така и в частния сектор, са много наболели.
Даниел Дъяну е професор по икономика в Академията за икономически изследвания в Букурещ и бивш министър на финансите.
Много от бедните в Хърватия живеят в райони, които са засегнати от конфликта през 90-те години.
Въпреки повишаващия се БНП на Хърватия броят на хората, които живеят в бедност, не се е променил особено през последното десетилетие.
На практика броят на хората в Хърватия, които живеят под прага на бедността, е останал непроменен от 1999 г. до днес, макар БНП на страната да се е удвоил през последните десет години.
Темповете на растеж на хърватската икономика са по-големи от средните стойности за страните членки на ЕС, но броят на хората, които живеят в бедност, остава същият, според правителствени данни.
Хората, които получават постоянно социални помощи в Хърватия, получават едва по 55 евро на месец поради ограничени ресурси.
Поради малките пенсионни фондове и нестабилните заплати почти 500000 хървати са под социалния минимум, термин, който се отнася до нивото на дохода, необходим на едно лице или семейство да живее без големи лишения.
Повечето от хората под този праг живеят в селски райони и си изкарват прехраната, като обработват земята.
Много от тях нямат право на помощи по силата на наредбите.
Половината от средствата, предоставени от правителството за социални помощи - около 2 % от БНП - отиват за хора, които живеят сами.
Една трета от останалите средства се дава на семейства с деца и семейства с един родител.
Почти половината от хората, които получават социални помощи, са на възраст над 40 години.
Над 40 % от получаващите социална помощ не са завършили основно училище, една трета са с основно образование, а една четвърт са завършили гимназия.
В регионален аспект Южна и Източна Хърватия са по-бедни от северните и западните части на страната.
Над 70 % от тези, които се смятат за бедни, са концентрирани в Централна и Източна Хърватия.
Най-много от тях живеят в райони, засегнати от конфликта през 90-те години.
В момента правителството разработва Национална здравна стратегия и проект за преобразуване на социалната система като мярка срещу бедността и социалната изолация.
Новите критерии свързват финансовата помощ от държавата с дохода и имущественото състояние и елиминират пропуски, които съществуват по сегашната система.
Например лице, което притежава хотел или компания, но е регистрирало доход от само 214 евро на месец, в момента може да получава помощ, макар и да не се нуждае от нея.
Затова и установяването на имуществото е един от възможните модели за нова социална политика" каза министърът на здравеопазването и социалните грижи Невен Любичич.
В рамките на планираната реформа всеки гражданин ще получи от правителството карта за оценка на имуществото си.
В тази карта той трябва да впише всички свои доходи и имоти, които притежава.
Властите ще използват тази информация, за да определят кой да получава финансова помощ.
Хърватия има БНП от 7000 евро на глава от населението.
Въпреки тези цифри Хърватия все още няма стабилна структура на социалната си политика.
Мнозина се надяват, че помощта на ЕС, след като вече Хърватия е страна кандидатка, ще помогне за справянето с проблема.
Стотици безработни протестираха в цяла България във вторник (4 януари) срещу плановете на правителството за съкращаване на социални програми, които предлагат временна заетост в най-бедните райони на страната.
По-рано тази седмица Министерството на труда и социалната политика обяви преразпределение на финансирането на субсидирани от държавата социални програми, прехвърляйки фондове към проекти в частния сектор.
Решението провокира силна опозиция в някои общини с висок процент безработни.
В статия от 24 февруари SETimes отрази въвеждането на новия софтуер "Служба "Държавни приходи” в Македония.
Нашата статия предизвика отговор от македонското финансово министерство, което заяви, че не сме отразили обективно всички страни на въпроса.
Задачата на SETimes е да предоставя безпристрастно, основано на факти отразяване на събитията в региона.
За да осигурим балансирано отразяване, предлагаме на вниманието ви следната статия от Мартин Мартиноски от Министерството на финансите на Македония.
Македонският финансов министър Трайко Славески.
След успешното въвеждане на плоския данък, когато в страната бе отчетен ръст на бюджетните приходи независимо от намаляването на ставките на данък печалба и данъка върху личните доходи на 10 %, Република Македония въведе една още по-всеобхватна фискална реформа - реформа на социалното осигуряване, влязла в сила на 1 януари 2009 г.
Тя е един от най-сложните опити за реформа, прилагани някога в Македония.
Осъществяването й изисква участието на много правителствени институции и фондове, като всички се координират от министерството на финансите.
Реформата е сложен пакет от мерки, съставен от три основни компонента, имащи за цел най-вече създаването на по-добра бизнес среда както за работодателите, така и за служителите.
Първият елемент представлява постепенно намаляване на процентите на вноските за социално осигуряване с една трета за период от три години - т.е. от предходните 32 % (от брутния доход на служителя) на 22 % през 2011 г. (27,9 % през 2009 г. и 24,7 % през 2010 г.).
Така разходите за труд се намаляват допълнително, конкурентоспособността на македонските фирми се увеличава и се създават възможности за привличане на нови инвеститори, които във време на криза търсят най-добрите условия за възвращаемост на капитала.
Вторият сегмент е въвеждането на концепцията "брутна заплата”.
Този принцип на изчисляване на заплатите се прилага във всички модерни пазарни икономики, а Македония бе една от последните страни в региона, където той не бе въведен.
Тази мярка носи големи придобивки за работодателите, служителите и системата като цяло.
С концепцията за "брутна заплата” на работодателите се предоставя опростена процедура за изчисляване на заплатите, административните разходи намаляват и се създава по-ясна картина на разходите за труд.
На свой ред служителите ще получат пълна прозрачност за това дали задълженията им са изпълнени, с което се засилва усещането им за личен принос към задължителната система на социално осигуряване и се създава пряка връзка между "разходите”, т.е. изплатените осигурителни вноски, и правилното им възникване.
От гледна точка на държавата преминаването към концепцията за "брутна заплата” води до намаляване на избягването (на дължимите плащания), с което се гарантира стабилно финансиране на системите на здравеопазването и пенсионното осигуряване.
Третият важен стълб в тази реформа е интегрирането на събирането на вноските в Служба "Държавни приходи” (СДП).
Преди реформата вноските се изплащаха в различни институции.
Тази ситуация водеше до несъответствия в базите данни и по-голяма възможност за избягване на плащането на някои вноски.
Интегрирането на събирането на тези вноски намалява тези рискове, както и разходите за работодателите.
С промяната работодателите сега се явяват само на едно гише в СДП, вместо в няколко институции.
На практика дори не е необходимо те да правят това, тъй като изчисленията на заплатите могат да се представят в електронен вид, което спестява допълнително време и пари.
При въвеждането на реформата се появиха някои дребни технически затруднения, които са неизбежни при подобна сложна промяна.
Определени групи, които вероятно се почувстваха засегнати от реформата, злоупотребиха с тази ситуация.
Те се опитаха да създадат посредством някои медии паника и съпротива сред гражданите.
Техническите проблеми обаче скоро бяха преодолени и изглежда, че системата функционира в 99 % от фирмите в страната.
Македония показа, че има голям капацитет за реформи, и предприе значителна стъпка към създаване на функционираща пазарна икономика.
Много от бунтовете по време на "Арабската пролет" се координираха чрез мрежите на социалните медии.
В региона на Балканите "Фейсбук" и "Туитър" също са движеща сила на промяната.
Според министъра на околната среда и пространственото планиране Оливер Дулич коментарите на граждани в "Туитър" са като цяло полезни.
С около три милиона профила във "Фейсбук” и население от малко над седем милиона Сърбия заема едно от първите места в региона по процент на потребители на социалната мрежа, според различните проучвания и данни, предоставени от сръбското министерство за медии и информационно общество.
Според проучване на "Гугъл Ад Планър" Сърбия е на второ място в Централна и Източна Европа по брой потребители на "Фейсбук", като се нарежда непосредствено след Турция.
След нея са България, Хърватия, Румъния, Словения, Унгария, Чехия, Полша и Русия", заяви за SETimes държавният секретар на министерството Ясна Матич.
Матич подчерта също, че броят на потребителите на "Туитър" в Сърбия нараства.
Интернет като цяло не е толкова популярен тук, както социални мрежи.
Някои неща, които са по-популярни в други държави, не присъстват в толкова голяма степен в нашата страна, преди всичко електронната търговия и онлайн образованието", заяви Матич.
Държавният секретар има собствен профил във "Фейсбук” и "Туитър".
Най-активен в социалните мрежи от политиците, обаче, е министърът на околната среда и пространственото планиране Оливер Дулич.
Той твърди, че използва "Туитър" ежедневно, за да общува с гражданите, и че коментарите там са били източник на някои от най-добрите му идеи и предложения.
Почти всички дейности през последните шест месеца са следствие на предложенията, които получих в "Туитър".
Обявяването на депата за отпадъци, публикуването на всички данни за обществените поръчки на сайта на министерството - това са все приети от мен предложения от потребители на "Туитър", заяви Дулич по време на "Туитомания" - неотдавнашно събитие, което популяризира социалните мрежи.
Той обаче признава, че не всички коментари са положителни.
Неприятният аспект са най-вече някои обиди, които в основата си показват какво мислят за нас значителна част от хората, тъй като "Туитър" е просто начин за изразяване на това мнение.
Мисля, че това е нормално", посочи министърът.
Дулич допълва, че много от потребителите на "Туитър", с които общува, не са поддръжници на неговата партия - Демократическата партия на президента Борис Тадич - нито защитават водената от нея политика.
Това е добра възможност за водене на дебат и добър диалог; добър начин да се приеме действителността и критиката.
Мисля, че това е много добре за политиците, и бих препоръчал на всеки политик да се включи в някоя от социалните мрежи", заяви Дулич.
Най-често потребителите на мрежите са млади тийнейджъри.
Далибор Бигович, на 15 г., има профил във "Фейсбук”, но споделя, че родителите му не са доволни от това.
"Трябваше да ми позволят да си създам профил, защото всичките ми приятели имаха такива.
Те обаче се опитват да контролират какво правя и четат всичките ми постове, а това ме изнервя", каза той за SETimes.
Той допълва, че прекарва около час всеки ден във "Фейсбук", за да общува "с приятели и да види какво става".
Според някои експерти проблемът е, че тийнейджърите невинаги са наясно с отрицателните последици и опасностите.
Александър Димитриевич, психолог и доцент във Философския факултет на Белградския университет, смята, че мрежите предлагат възможност за бягство от действителността.
По-специалното в Сърбия е, че младите хора се обръщат към социалните мрежи по-често, отколкото на други места, за да избягат от тъмното ежедневие на средата, в която растат.
Въпросът не засяга толкова популярността на "Фейсбук", а по-скоро "непопулярността" на нашето образование, човешки отношения или ценностна система", каза Димитриевич за SETimes.
Според него, ако "господството на социалните мрежи" продължи, някои от последствията могат да бъдат социално безпокойство и изолация.
Ето защо съветвам родителите да се опитват да предоставят на своите деца разнообразно културно съдържание, да прекарват времето си с тях и да участват в това, което е важно за тях.
Тогава "Фейсбук" или видеоигрите вероятно ще бъдат сведени до разумен размер", заяви Димитриевич.
Външният министър Мирча Джеоана заяви в събота (15 ноември), че демократизацията изисква да бъде отделяно повече внимание на въпросите на социалното равенство и достъпа на гражданите до обществените услуги.
В словото си на регионалната конференция на общността на демокрациите в Букурещ Джеоана каза, че е трудно да се убедят гражданите в достойнствата на демокрацията, ако те изпитват социално неравенство.
Той също така посочи, че липсата на прозрачност и корупцията са най-големите заплахи за процеса на демократизация.
На конференцията присъстваха представители на ОССЕ, Съвета на Европа и Европейската комисия.
Във вторник (2 септември) премиерът Костас Симитис обяви нова социална програма на стойност 1.7 млрд. евро, насочена към подпомагане на семейства, фермери и малки предприятия.
Той каза, че целта на правителството е да се гарантира справедливо разпределение на бюджетните приходи.
Други новини: външният министър Георгиос Папандреу се срещна във вторник с члена на американската Камара на представителите Лорета Санчес.
Двамата са обсъдили стабилността и икономическото развитие на Балканите, както и сътрудничеството в борбата срещу тероризма.
Правителството постигна споразумение с асоциациите на синдикатите и работодателите късно в петък (25 април) по набор от поправки в предлагания Кодекс на труда.
Тристранният социален съвет се очаква да се срещне отново до края на месеца за подписването на окончателно споразумение по законодателната реформа.
Парламентът ще започне дебат по предлагания пакет в края на май или началото на юни.
Целта на поправките е либерализиране на трудовия пазар и подобряване на производителността и конкурентоспособността.
Работодателите заявиха, че предлаганите реформи могат да доведат до увеличаване на съкращенията в краткосрочен план, но в крайна сметка това ще бъде компенсирано чрез разкриване на по-конкуренти работни места.
