За внедряване на системата за поставяне на автоматична пунктуация на Linux
или Mac OS, следва да се изпълнят следните инструкции:
1. (Опционално) Препоръчително е за инсталацията да се използва отделна виртуална среда чрез Anaconda или virtualenv.
2. (Във виртуалната среда) инсталирайте Python 3.6. Използваната версия в разработката е 3.6.13, така че препоръката е да се използва тя.
3. (Във виртуалната среда) стартирайте през терминала shell скрипта install.sh, който се намира в разархивираната папка с кода, с командата: sh install.sh. С тази команда ще бъдат инсталирани всички необходими на системата пакети.
4. Сменете текущото си местоположение през терминала да бъде папката, където се намира файлът automatic_punctuation.py.
5. За да стартирате системата, изпълнете командата: python automatic_punctuation.py.

За внедряване на системата на Windows, може да се използва Windows Subsystem for Linux за изпълнението на описаните по-горе стъпки.

Имайте предвид, че ако изберете източника на входните данни да бъде файл, файлът трябва да бъде предварително форматиран така, че всяко изречение да бъде на отделен ред. В противен случай системата ще отдели като отделни изречения само тези части от текста, които започват на нов ред.
